<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 47, Artikel 4</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_47.html">47</a><span> / </span><a href="fp_1618_47_4.html" class="active">4</a></nav>
      </header>
      <main>
         <header id="page-header">
            <h1>Jg. 1618, Ausg. 47, Artikel 4</h1>
            <nav class="nav_horizontal"><a href="fp_1618_47_3.html"> &lt; </a><span> — </span><a href="fp_1618_47_5.html"> &gt; </a></nav>
         </header>
         <article class="letter" id="fp_1618_47_4">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904447" target="_blank">SUUB: 904447</a></div>
            <h2>
               Auß <span class="place">Prag</span> vom <span class="date" title="1618-11-18">18. Ditto</span>.
               				</h2>
            
            <p>
               Nechſt iſt von einem ſtarcken Treffen zwiſchen den Keyſeriſchen vnd Staͤnden
               					<br>gedacht/ vber ſelbigs aber jetzt berichtet worden/ dz die Staͤnde den 9. diß den Feindt
               					<br>bey dem Camnitzer Teich angetroffen/ aus drey ſtarcken Paͤſſen/ da er ſtandt faſſen
               					<br>wollen/ herauß geſchlagẽ/ daruͤber in 400. geblieben/ der <span class="aq">Conte de Boucquoy</span> ſolle
               					<br>in die Handt geſchoſſen/ Graff Colalto in Kopff/ der Freyherꝛ von Griechingen/
               					<br>Hauptmann Stauder/ vnd Don Balthaſar gar hart verwundt/ auch der Haupt-
               					<br>mann Stieber/ gar nider geſchoſſen worden ſeyn/ Deß Graffen Tampier oberſter
               					<br>Leutenampt <span class="aq">de Four</span> iſt mit 200. andern gefangen/ vnnd werden taͤglichs in den
               					<br>Waͤlden noch viel erſchlagene funden/ der Staͤndiſchen aber weren nur 25. blieben/
               					<br>vnd 30. beſchaͤdiget/ darunter Hauptmann Gurth vnd ſein Leutenampt/ gleichwol
               					<br>ſeindt die Keyſeriſchen zu Budweiß noch eynkommen/ die Oberſten ligen in der
               					<br>Statt/ die Knechte aber in der Vorſtatt/ vnnd die vnſern zu nechſt darbey/ haben
               					<br>Rudolffſtatt innen/ vnd ſind geſtern die Schleſier zu jnen geſtoſſen.
               				</p>
            
            <p>
               Vber voriges kompt auß der Staͤnde Laͤger bericht eyn/ daß am verſchienen
               					<br>Mitwoch den Keyſ. von Wien auß 38. Waͤgen mit Munition vnnd Winternot-
               					<br>turfft/ ſampt 18000. Thaler Gelt/ mit 3. ſtuͤcken Geſchuͤtz/ neben deß Graffen von
               					<br>Fuͤrſtenbergs 800. Soldaten/ nach Budweiß zuziehn wollen/ von der Staͤnden
               					<br>Volck/ in 3. Faͤhnlein Mußketirer/ vnnd 2. Cornet Reuter/ 2. Meiln darvon ange-
               					<br>ſprengt/ 300. derſelben nidergehauwen/ den Reſt in die Flucht geſchlagen/ vnd alles
               					<br>abgenommen worden welches heut wider confirmirt wirdt.
               				</p>
            
            <p>
               Die Commiſſarien/ ſo hent 8.tag nach Pilſen geſchickt/ haben folgende Jnſtru-
               					<br>tion mit gehabt.
               				</p>
            
            <p>
               Die Herꝛn <span class="aq">Directores</span> wollen viel lieber ſehen/ vnd wuͤndſchen/ daß die Statt
               				</p>
            
            <div class="page-number"><a href="https://brema.suub.uni-bremen.de/zeitungen17/periodical/zoom/904448" target="_blank">SUUB: 904448</a></div>
            
            <p>
               Pilſen in Ruhe vnd Fried/ als durch Kriegsgewalt erobert/ vnd ins euſſerſte Ver-
               					<br>derben geſetzt ſoll werden/ ſollen ſich demnach auff dieſe <span class="aq">Conditiones</span> gutwillig
               					<br>eynlaſſen.
               				</p>
            
            <p>
               1. Die Statt eroffnen vnd vbergeben/ entgegen ſollen die Buͤrger vñ Eynwoh-
               					<br>ner/ Mann vnd Weibsperſonen/ ſo wol die jenigen ſo vom Landt/ vermeynter Si-
               					<br>cherheit willen/ in die Statt ſich begeben/ geiſt: vnd weltlich/ weder an jhren Ehren/
               					<br>noch Haab vnd Gut/ viel weniger an jrem Leib vnnd Leben/ verletzt noch gefaͤhrdet
               					<br>werden.
               				</p>
            
            <p>
               2. Es ſolle auch den darinnligenden Hauptmann Dornhan/ mit ſeinen vnter-
               					<br>gebenen Befelchshabern vnd Knechten/ mit Ober: vnd Seitenwehren/ Sack vnd
               					<br>Pack/ doch eyngewickelten vnd vnangezuͤndten Lundten abziehen/ vnnd ſolcher ge-
               					<br>ſtallt verſtattet werden/ daß er alſo bald auß dieſem Koͤnigreich gegen dem Bam-
               					<br>bergiſchen Gebiet fortziehen ſolle/ Da er aber mit ſeinem Volck den Herꝛn Staͤn-
               					<br>den dienen wolte/ ſolle er mit der beſtall: vnnd vnterhaltung andern Hauptleuten
               					<br>gleich gehalten werden.
               				</p>
            
            <p>
               3. Sollen die Pilßner dem Herꝛn Graffen von Mansfeld fuͤr den Sturmmo-
               					<br>nat/ zu befoͤrderung ſeiner Officier vnnd Soldaten/ ſo wol auch zu etwas ergetzung
               					<br>ſeines auffgewendten Kriegskoſten 60000 fl. par Gelt bezahlen.
               				</p>
            
            <p>
               4. Sollen ſie zu der Herꝛn Staͤnd/ ſo wol jrer ſelbſt eigenen Sicherheit vnnd be-
               					<br>ſchuͤtzung/ vnd gar nit zu einiger Offenſion/ 2. Fendel Knecht von jrem Volck zur
               					<br>beſatzung eynnemmen/ jr Prouiant ſoll gebuͤrlich von jnen bezahlt werden.
               				</p>
            
            <p>
               Weñ nun ſie/ Pilßner/ ſolches ins Werck richten/ ſoll vnd wirdt der Graff von
               					<br>Mansfeld mit ſein/ ſo wol auch Land vnd Creißvolck/ alsbald von der Statt/ vnd
               					<br>auß demſelben Creiß weggefuͤhrt werden. Mann vermeynt aber/ daß ſie in ſolche
               					<br>Articul nicht eynwilligen wollen/ ſondern ſchieſſen noch ſtarck auff einander.
               				</p>
            
            <p>
               Morgen ſoll man die Gefangne auß dem Laͤger allhero bringen/ was ſonſten iſt
               					<br>in dieſem Vnweſen beſchloſſen/ wirdt zuvor mit Schleſien communiciert.
               				</p>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>