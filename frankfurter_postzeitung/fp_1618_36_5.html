<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 36, Artikel 5</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_36.html">36</a><span> / </span><a href="fp_1618_36_5.html" class="active">5</a></nav>
      </header>
      <main>
         <header id="page-header">
            <h1>Jg. 1618, Ausg. 36, Artikel 5</h1>
            <nav class="nav_horizontal"><a href="fp_1618_36_4.html"> &lt; </a><span> — </span><a href="fp_1618_36_6.html"> &gt; </a></nav>
         </header>
         <article class="letter" id="fp_1618_36_5">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904406" target="_blank">SUUB: 904406</a></div>
            <h2>
               Auß <span class="place">Prag</span> vom <span class="date" title="1618-09-02">2. Septemb</span>.
               				</h2>
            
            <p>
               Vom Landtag in Maͤhren wirdt noch confirmirt/ daß der Schluß dahin
               					<br>gangen/ jhr Volck keinem Theil zu verſtatten / ſondern woͤllen darmit jhr Landt
               					<br>verwahren/ ſonſten nochmals Abgeſandten zu jhrer Keyſ. May. abordnen/ bey
               					<br>deroſelben vnterthaͤnigſt anzuſuchen/ ob dieſe Vnruhe in der Guͤte koͤnte compo-
               					<br>nirt werden/ wie gleichfalls die Boͤhmiſche Staͤndte auch eyfferig darzu zu er-
               					<br>innern.
               				</p>
            
            <p>
               Montag/ Dienſtag/ vnd Mitwoch ſindt die Staͤndt allhie in ſtarcker Anzahl
               					<br>beyſammen geweſen/ vnd einen Receß gemacht/ darbey es endtlich verbleiben ſoll/
               					<br>den erſten Tag hat ſich etwas Zweyſpalt vnter jhnen erregen woͤllen/ wegen der
               					<br>Neutralitet/ deß andern tags aber iſt beſchloſſen worden/ daß im gantzen Landt
               					<br>der 5. Mann geſchickt/ vnd biß Montag auff ſeyn ſolle/ wie dann deren ſchon viel
               					<br>allhier/ welche auff die Grentzen fort geſchickt werden/ welches alles die Obriſte
               					<br>Landt Officirer allhie mit vnterſchrieben/ darauff Herꝛ Burggraff/ vnnd Fraw
               					<br>Cantzlerin deß Arreſts erlaſſen.
               				</p>
            
            <p>
               Der Graff von Mansfeldt/ welcher juͤngſt auß Savoien kommen/ hat auff
               					<br>Savoiſche Bezahlung faſt alle ſeine Officier/ vnnd viel Soldaten an der Hand
               				</p>
            
            <div class="page-number"><a href="https://brema.suub.uni-bremen.de/zeitungen17/periodical/zoom/904407" target="_blank">SUUB: 904407</a></div>
            
            <p>
               behalten/ weil er aber vnlengſt voͤllig bezahlt/ vnd abgedanckt/ haben jhne darauff
               					<br>die Herꝛn Staͤndte beſtellt/ fuͤhret alſo jhnen jetzo ein Regiment Knecht zu/ die
               ſol-
               					<br>len in wenig Tagen jhren Muſterplatz in Boͤheimb haben.
               				</p>
            
            <p>
               Jetzt koͤmpt bericht ein
               					<br>daß Graff Tampier Donnerſtag nachts abermals ſich vnterſtanden/ der Statt
               					<br>Newhauß zu bemaͤchtigen/ das Statthor mit Petarden zerſprenget/ vnnd ſchon
               					<br>2. Faͤhnlein auff die Mawren gebracht/ jedoch mit verluſt 200. Mann der ſeinen
               					<br>wider abgetrieben/ er ſelbſten beſchaͤdigt/ der vnſern auch viel erlegt worden.
               				</p>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>