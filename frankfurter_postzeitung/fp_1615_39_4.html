<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1615, Ausg. 39, Artikel 4</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1615.html">1615</a><span> / </span><a href="fp_1615_39.html">39</a><span> / </span><a href="fp_1615_39_4.html" class="active">4</a></nav>
      </header>
      <div class="page-content">
         <aside>
            <nav id="horizontal"><a href="fp_1615_39_3.html"> &lt; </a><span> — </span><a href="fp_1615_39_5.html"> &gt; </a></nav>
            <nav id="siblings">
               <ul>
                  <li><a href="fp_1615_39_1.html">1</a></li>
                  <li><a href="fp_1615_39_2.html">2</a></li>
                  <li><a href="fp_1615_39_3.html">3</a></li>
                  <li>4</li>
                  <li><a href="fp_1615_39_5.html">5</a></li>
                  <li><a href="fp_1615_39_6.html">6</a></li>
               </ul>
            </nav>
         </aside>
         <main>
            <article class="letter" id="fp_1615_39_4">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904229" target="_blank">SUUB: 904229</a></div>
               <h2>
                  Auß <span class="place">Magdeburg</span> vom <span class="date" title="1615-09-29">29. Dito</span>.
                  				</h2>
               
               <p>
                  Nun in 6. Tagen vnd faſt ſeithero deß letzten General ſturmbe iſt Braun-
                  					<br>ſchweig nicht mehr ſo ſtarck beſchoſſen worden / die Vrſach weiß man nicht / vnnd
                  					<br>hat man jetzt gruͤndliche nachrichtung / daß vff deß Hertzogen ſeiten 7. oder 8000.
                  					<br>Mann darunder viel fuͤrnehme Capitain vom Adel / vnd ingenieur / in der Statt
                  					<br>aber 1500. Mann / vnnd Weibs Perſonen vnd 30. fuͤrnehme Burger geblieben/
                  					<br>Heut vernimbt man daß Vorgeſtern nach Mitternacht / in einem groſſen Ne-
                  					<br>bel vber 1000. Mann zu Roſſz vnd Fuß / von der Stadt Volck / gar ſtill in die
                  					<br>Statt Braunſchweig kommen ſeyn / das Bremer vnd ander Volck haben vmb
                  					<br>Hanouer herumb / in deß Hertzogen Landt bald alles gepluͤndert / hinder ſich weg
                  					<br>gebrannt / auch zu Newſtatt in 2000. zu Fuſz / vnnd 600. Pferd in ein Moraſt
                  					<br>verſchantzt / die Veſtung Stoltenaw gantz zerſchleifft / vnnd jetzt die Veſtung
                  					<br>Steinbruͤcken 2. Meil von Wolffenbuͤttel eingenommen / Jn Summa es wird
                  					<br>das gantze Landt gantz verhergt/ Obwol der Hertzog 2. hohe Pattereyen vor den
                  					<br>Wall ſetzen laſſen/ haben doch die in der Stadt den andern Wall dermaſſen erhoͤ-
                  					<br>het/ daſs es wenig nutzet. Vnd referiren verſuchte Soldaten / ſo auf dem Schar-
                  					<br>muͤtzel entloffen/ ſie haben jhr Lebtag keinen gefaͤhrlichern Krieg/ alſs fuͤr Braun-
                  					<br>ſchweig geſehen / dann wer ſich nur auſſer der Schantzen wagt / der wird von der
                  					<br>Stadt darnieder geſchoſſen/ Allehie wird noch ein Faͤhlein zu Fuſz / vnd eins zu
                  					<br>Roſſz geworben / dann die Hanſe Staͤtt dieſen Krieg / auf Gluͤck vnd Vngluͤck
                  				</p>
               
               <div class="catchword">
                  auſz-
                  				</div>
               
               <div class="page-number"><a href="https://brema.suub.uni-bremen.de/zeitungen17/periodical/zoom/904230" target="_blank">SUUB: 904230</a></div>
               
               <p>
                  außzufuͤhren gemeynt ſeynd / die haben vnder Graff Friederichen zu Solms/ ꝛc.
                  					<br>6000. zu Fuß vnd 1000. zu Roſſz in Holl- vnd Buͤcherlandt geworben / Obri-
                  					<br>ſter Stemborn hat 1000. zu Roſſz vff den Polniſchen Graͤntzen zuſammen
                  					<br>bracht ſind lauter <span class="aq">Confœderanten.</span> Die Statt Bremen 1000. zu Fuß vnd
                  					<br>500. zu Roſſz nach Zell geſandt. Magdeburg 700. zu Fuß / vnd 300. zu
                  					<br>Roſſz auch allbereit nach Zell geſandt. Die Statt Luͤnneburg 1000. vnd
                  					<br>die Statt Hamburg 500. zu Fuß nach Zell geſandt / thut das Volck zu Zell
                  					<br>12000. Mann zu Roſſz vnd Fuß.
                  				</p>
               </article>
         </main>
      </div>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>