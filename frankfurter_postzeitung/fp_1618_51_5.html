<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 51, Artikel 5</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_51.html">51</a><span> / </span><a href="fp_1618_51_5.html" class="active">5</a></nav>
      </header>
      <div class="page-content">
         <aside>
            <nav id="horizontal"><a href="fp_1618_51_4.html"> &lt; </a><span> — </span><a href="fp_1618_51_6.html"> &gt; </a></nav>
            <nav id="siblings">
               <ul>
                  <li><a href="fp_1618_51_1.html">1</a></li>
                  <li><a href="fp_1618_51_2.html">2</a></li>
                  <li><a href="fp_1618_51_3.html">3</a></li>
                  <li><a href="fp_1618_51_4.html">4</a></li>
                  <li>5</li>
                  <li><a href="fp_1618_51_6.html">6</a></li>
                  <li><a href="fp_1618_51_7.html">7</a></li>
               </ul>
            </nav>
         </aside>
         <main>
            <article class="letter" id="fp_1618_51_5">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904460" target="_blank">SUUB: 904460</a></div>
               <h2>
                  Auß deß <span class="place">Gravenhage</span> vom <span class="date" title="1618-12-18">18. Ditto</span>.
                  				</h2>
               
               <p>
                  Seither juͤngſten iſt das Examen mit dem Barnefeld ſo viel als geendigt/ die
                  					<br>Herren Commiſſarien haben biß weiln die 2. andere Gefangene auch verhoͤrt/ vnnd
                  					<br>dieſe tage jre bey ſich habende Diener/ vber etliche Sachen/ abgefraget. Man ver-
                  					<br>muth/ weil noch 3. Compagnien Soldaten/ neben etlichen Reutern/ hieher beſchrie-
                  					<br>ben/ die Execution doͤrffte noch vor den Feyertagen erfolgen.
                  				</p>
               
               <p>
                  Als dieſe tage deß Barnefelds Son/ geweſener Gub. zu Bergen/ neben ſeinem
                  					<br>Schwager/ dẽ Præſidenten/ zu S. Exc. gangen/ vnd vor jren Vatter intercediren
                  					<br>wollen/ haben ſie keine Audiens erlangen koͤnnen/ ſondern gar trawrig wider hin-
                  					<br>vnder kommen.
                  				</p>
               
               <p>
                  S. Pr. Exc. neben Herrn Graff Wilhelm Ludwigen/ vnnd andere vornemme
                  					<br>Kriegshaͤupter/ ſeindt nun offt in Kriegsſachen zu Rath geweſen/ vnnd gehet das
                  					<br>Geſchrey eben ſtarck/ dz alle Compagnien ſollen verſterckt/ auch etliche neuwe auff-
                  					<br>gericht werden/ Wann dieſe vorhabende Kriegsbereitſchafften jhren Fortgang ge-
                  					<br>winnen/ wirdt diſſeits zu Waſſer vnd Land eine ſolche Macht zuſam̃en bracht wer-
                  					<br>den/ als niemals vor dieſem beſchehen.
                  				</p>
               
               <p>
                  Jnterim wirdt das Boͤhmiſche Weſen taͤglich berathſchlagt/ wie /vnd welcher
                  					<br>geſtallt ſelbigen Staͤnden ehiſt mit einer gnugſamen hilff von Volck/ Gelt /vñ an-
                  					<br>dern/ willfart werden moͤg/ der Geſandter hat ſich auch bey de Engl. Amb angeben
                  				</p>
               
               <div class="page-number"><a href="https://brema.suub.uni-bremen.de/zeitungen17/periodical/zoom/904461" target="_blank">SUUB: 904461</a></div>
               
               <p>
                  Vnſere Deputirten ſeindt in Engelland wol angelangt/ wirt man alſo bald hoͤ-
                  					<br>ren/ was ſie wegen der Oſt: vnd WeſtJndianiſche Nauigation verhandelt/ Von
                  					<br>dieſer ſeiten iſt man bereit reſoluirt/ wie viel Schiff zu dieſem end außgeruͤſt werden
                  					<br>ſollen/ vnd erwarten die andere 12. Schiff auff dienlichen Wind/ nach OſtJndien
                  					<br>außzulauffen.
                  				</p>
               
               <p>
                  Auß Spania hat man/ daß ſelbiger Koͤnig den Juden vnd Mohren daſelbſt ei-
                  					<br>ne groſſe Schatzung abgefordert/ vnd ſonſten noch eine groſſe anzal kuͤpffern Gelt
                  					<br>habe muͤntzen laſſen/ Es continuirt/ daß der Cardinal <span class="aq">Duca di Lerma</span> in hoͤchſten
                  					<br>Vngnaden vnd Gefahr beym Koͤnig.
                  				</p>
               </article>
         </main>
      </div>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>