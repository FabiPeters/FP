<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <style>
                header {
                    nav {
                        a.active {
                            font-weight: bold;
                        }
                    }
                }
                div.flex {
                    display: flex;
                    @media screen and (max-width: 700px) {
                        flex-wrap: wrap;
                    }
                }
                /*calendar*/
                table.month {
                    caption-side: top;
                    font-family: sans-serif;
                    button {
                        border: none;
                    }
                }
                
                /*timeline table*/
                table.timeline {
                    font-family: monospace;
                    overflow: auto;
                    width: 100%;
                    display: block;
                    margin: 0 auto;
                    border-collapse: collapse;
                
                        
                    thead {
                        }
                    th.articles {
                        min-width: 1.5em;
                        }
                    tbody {
                        white-space: nowrap;
                        }
                    tr.m_1,.m_3,.m_5,.m_7,.m_9,.m_11 {
                        background: whitesmoke;
                    }
                    td {
                        border-bottom: 1px dashed;
                        border-color: grey;
                    }
                    td.date {
                    }
                    td.articles {
                        text-align: center;
                        border: 1px dotted;
                        
                    }
                    button {
                    border: none;
                        padding: 0;
                    }
                    .tooltip {
                        position: relative;
                    }
                    .tooltip .tooltiptext {
                        visibility: hidden;
                        position: absolute;
                        top: -5px;
                        left: 70%;
                        z-index: 1;
                        text-align: left;
                        background: white;
                        margin: 0;
                        border-radius: 6px;
                        border: 1px solid grey;
                        padding: 0.5em 1em 0.5em 2em;
                    }
                    .tooltip:hover .tooltiptext,
                    .tooltip:focus .tooltiptext {
                        visibility: visible;
                    }
                    }
                    
                }
            </style>
      <title>Jg. 1615, Ausg. 46, Artikel 1</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1615.html">1615</a><span> / </span><a href="fp_1615_46.html">46</a><span> / </span><a href="fp_1615_46_1.html" class="active">1</a></nav>
      </header>
      <hr>
      <main>
         <header id="page-header">
            <h1>Jg. 1615, Ausg. 46, Artikel 1</h1>
            <nav class="nav_horizontal"><a href="fp_1615_43_4.html"> &lt; </a><span> — </span><a href="fp_1615_46_2.html"> &gt; </a></nav>
         </header>
         <article class="letter" id="fp_1615_46_1">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904239" target="_blank">SUUB: 904239</a></div>
            <h2>
               Auß <span class="place">Coͤlln</span> vom <span class="date" title="1615-11-23">23. Novembris Anno 1615</span>.
               				</h2>
            
            <p>
               
               <span class="in">N</span>Ewes dieſer Orten wenig/ dann daß der Ertzhertzog Maximilian Samb-
               					<br>ſtags Abend zu Aachen angelangt/ vnd mit groſſem Triumpff von dem
               					<br>Rath vnnd der Buͤrgerſchafft empfangen/ der ſoll deß Montags ſein
               					<br>Reiß auff Bruͤſſel genommen haben/ wie man vernimbt ſoll er Sich ſehr fort ey-
               					<br>len/ dann ſein Commiſſion die Guͤlgiſchen Sachen betreffen ſolle/ etliche wollen
               					<br>er ſolle im namen Jhrer Keyſerl. Mayeſt. den verſtorbenen Fuͤrſten begraben laſ-
               					<br>ſen/ vnd die Sequeſtration der Guͤlgiſchen Fuͤrſtenthumben vffnehmen/ vnd den
               					<br>Brandenburgiſchen/ wie auch den Stadiſchen gebieten/ daß ſie alle eingenom-
               					<br>ment Staͤtt vnd Veſtungen Jhrer Mayeſt. einraumen/ vnnd ſich von dem
               					<br>Reichs boden begeben ſollen/ endlich durch Rath der Chur-vñ Fuͤrſten deß Reichs
               					<br>wie auch deß Ertzhertzogen Alberti der Sachen ein Außſchlag machen/ damit die
               					<br>Landen/ vnd Vnderthanen in vorigem ruͤherigem Standt geſetzt moͤgen/ vnd von
               					<br>ſchweren laſt deß Kriegs Volcks enledigt werden.
               				</p>
            
            <p>
               Man hat allhie <span class="aq">Auiſo</span> daß die Stadiſchen/ nach dem ſie wie man geſage
               					<br>nach Braunſchweig gezogen/ vnder wegen die Graffſchafft Ravenſpurg/ vnd de-
               					<br>ren Zugehoͤrigen Staͤtt/ wie auch das feſte Haus Spornberg/ Billenfeldt/ vnd
               					<br>andere/ in <span class="aq">Poſſeſſion</span> ohne ſonderlichen Widerſtand genommen/ vnd in theils
               					<br>40. theils 20. theils. 10. Soldaten eingelegt/ vnd nunmehr wider zuruͤck kommen/
               					<br>bey hieſiger Statt vber Rhein ſetzen/ vnd das Stifft Coͤlln brand ſchetzen woͤllen/
               					<br>zu welchem End ſie auß jhren Compag. ſo ſie noch in Holland haben/ etliche
               					<br>Soldaten herauß genommen vnnd ſie bey einander verſamblet/ welche diſſeits
               					<br>Rheins herauffer kommen ſollen/ Jm ſall man jhnen die Schiffung diſſeits
               					<br>Rheins verſperren/ vnd ſie nit vber laſſen wolten/ damit ſie dieſelbige loß machen/
               					<br>vnd das auß Weſtphalen kommende Volck mit gewalt vberfuͤhren moͤchten/ den
               					<br>Effect gibt die Zeit.
               				</p>
            
            <p>
               Von Hildeßheimb wird geſchrieben/ daß der Hertzog von Braunſchweig/
               					<br>von der Statt abgezogen/ ſeinen Vnderthanen abgedanckt/ ſein Kriegsvolck in
               					<br>die Statt Wolffenbuͤttel quartirt/ Jnmittelſt iſt zu Halberſtatt durch die Herrn
               					<br>Keyſerl. <span class="aq">Commiſſari</span> ein Zuſammenkunfft angefullt/ Worben die Churfuͤrſten/
               					<br>Meyntz/ Trier/ Coͤlln/ Pfaltz/ Sachſen jhre Geſandten haben werden/ vmb zuver-
               					<br>ſuchen/ ob ſie die Sachen zwiſchen dem Fuͤrſten vnd der Statt vergleichen moͤch-
               					<br>ten/ <span class="aq">Interim</span> bleibt der Haͤnſeeſtaͤtt Volck beyſammen/ pluͤndern deß Hertzogen
               					<br>Land auß/ vnd machen gute Beuthen/ entzwiſchen muͤſſen die gefangene Bawren/
               					<br>ſo ſie noch in der Statt haben die zerſchoſſene Waͤhll wider aufbawren/ darzu ſie
               				</p>
            
            <div class="catchword">
               dann.
               				</div>
            
            <div class="page-number"><a href="https://brema.suub.uni-bremen.de/zeitungen17/periodical/zoom/904240" target="_blank">SUUB: 904240</a></div>
            
            <p>
               dann die nechſtgeſeſſene Bauren auch zwingen/ was endlich darauß werden wird
               					<br>gibt die Zeit.
               				</p>
            
            <p>
               Verzeichnus was fuͤr Obriſte dem Hertzogen vor Braunſchweig vmbkom-
               					<br>men/ vnd beſchedigt worden.
               				</p>
            
            <p>
               Der Obriſte Guſtrau/ Hauptmann Bredenbach/ Obriſte Leutenampt
               					<br>Brendel/ Hauptmann Langenbach/ Hauptman Schwerin/ Hauptman Sperr/
               					<br>Hauptmann Pfankuch/ Hauptmann Roͤder/ Hauptmann Fuͤrſtenberger/ Frie-
               					<br>derich Sonnenberger/ Fendrich Otto aus Dennemarck/ Friederich Rauch-
               					<br>haupt/ dieſe ſind alle geblieben. Beſchaͤdiget ſind dieſe: Hauptmann Gans/
               					<br>Hauptman Brand/ Hauptmann Goͤrger/ Hauptmann Fitzner/ vnnd <span class="aq">Mons.</span>
               <br>
               <span class="aq">Turin.</span> Bey dem Hertzog ſeyn noch: Der Koͤnig in Dennemarck/ Hertzog Vi-
               					<br>rich aus Holſtein/ Hertzog Frantz von NiederSachſen/ ein Hertzog aus Pom-
               					<br>mern/ Graff Wolff von Mansfeldt/ Graff Philps von Stolberg/ Graff von
               					<br>Ortenberg/ Graff von Gleichen.
               				</p>
            
            <p>
               Von Pariß wird vom <span class="date" title="1615-11-14">14. diß</span> geſchrieben/ daß man den 8. a S. <span class="aq">Iean de</span>
               <br>
               <span class="aq">Luz</span> groſſe præparation gemacht/ den Koͤnig ſampt ſeiner Koͤnigin daſelbſt zu-
               					<br>empfangen/ vnd daß <span class="aq">Mons. di Guiſe</span> ſich gantz nicht mehr foͤrchtet mit dem Koͤ-
               					<br>nig nach Pariß zu ziehen/ weilen der <span class="aq">Mareſchal du Bois Daulphin</span> Jhre Ma-
               					<br>yeſt. mit 25000. Mann entgegen gezogen/ vnnd ſolle der <span class="aq">Monſ. Deſpernon</span>
               <br>10000. Mañ zu Fuß vnd 2000. Pferdt bey ſich haben/ moͤchten alſo die Printzen
               					<br>welche ſich bey Caſtelleraut befinden/ entweder zum Frieden oder zur Schlacht
               					<br>gezwungen werden.
               				</p>
            
            <p>
               Von Bruͤſſel wird geſchrieben/ das der Ertzhertzog <span class="aq">Albertus</span> groſſ. præpara-
               					<br>tion vff die Ankunfft ſeines H. Bruders Ertzhertzogẽ <span class="aq">Maximiliani</span>, den er in vie-
               					<br>len jaren nit geſehen/ machen thut/ auch laſſen Jhre Fuͤrſtl. Durchl zu Mecheln
               					<br>gewaltig viel Geſchuͤtz gieſſen vnd fertig machen auch alle darzu noͤttige <span class="aq">muni-</span>
               <br>
               <span class="aq">tiones</span> beſtellen das alſo zu beſorgen/ das es ohn Krieg nicht werde abgehen/ dann
               					<br>wo ſich die Staden werden weigern aus den Guͤlchiſchen Landen zu ziehen/ vnnd
               					<br>dem Keyſer dieſelbige nicht einraumen woͤllen/ moͤchten ſie wol daraus getrieben
               					<br>werden.
               				</p>
            </article>
      </main>
      <hr>
      <footer style="text-align: center;">
         <div>Hier entsteht ein Footer.</div>
      </footer>
   </body>
</html>