<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 39, Artikel 2</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_39.html">39</a><span> / </span><a href="fp_1618_39_2.html" class="active">2</a></nav>
      </header>
      <div class="page-content">
         <aside>
            <nav id="horizontal"><a href="fp_1618_39_1.html"> &lt; </a><span> — </span><a href="fp_1618_39_3.html"> &gt; </a></nav>
            <nav id="siblings">
               <ul>
                  <li><a href="fp_1618_39_1.html">1</a></li>
                  <li>2</li>
                  <li><a href="fp_1618_39_3.html">3</a></li>
                  <li><a href="fp_1618_39_4.html">4</a></li>
                  <li><a href="fp_1618_39_5.html">5</a></li>
                  <li><a href="fp_1618_39_6.html">6</a></li>
                  <li><a href="fp_1618_39_7.html">7</a></li>
               </ul>
            </nav>
         </aside>
         <main>
            <article class="letter" id="fp_1618_39_2">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904413" target="_blank">SUUB: 904413</a></div>
               <h2>
                  Auß <span class="place">Venedig</span> vom <span class="date" title="1618-09-21">21. Ditto</span>.
                  				</h2>
               
               <p>
                  Es iſt in 16. Tagen ein Vaſell herkommen/ mit bericht/ daß die <span class="aq">Naui Corona</span>,
                  					<br>vnd <span class="aq">Tobia,</span> im hieher fahren von Candia/ von den Corſaren von <span class="aq">Tunisi</span> ange-
                  					<br>ſprengt/ vnd nach dem ſolche ſpoliert/ das eine in Brandt geſteckt/ das ander aber
                  					<br>mit allen Perſohnen ſo darauff geweſen/ weg gefuͤhret.
                  				</p>
               
               <p>
                  Hie befindt ſich der <span class="aq">Don Gio. di Medici</span> ſehr ſchwach.
                  				</p>
               
               <p>
                  Genueſiſche Brieff bringen/ derſelbe Fiſcal habe die <span class="aq">Sig. Gio. Battiſta,</span> vnd <span class="aq">Lo-</span>
                  <br>
                  <span class="aq">enzo Grimaldi,</span> Gebruͤder/ weil ſie der Mordthat deß <span class="aq">Gio. Antonio Spinola</span> be-
                  					<br>ſchuͤldigt werden/ citiren laſſen/ der Thaͤter ſitze noch gefangen/ gegen deme iſt
                  noch
                  					<br>nichts fuͤrgenommen worden/ vnd hetten ſie auß Spania, dem <span class="aq">Marchese S. Croce</span>
                  <br>ſeye Befelch zukommen/ daß ſo bald das Kriegsvolck eingeladen/ er ſich ohne den
                  					<br>geringſten Verzug nach Italien begeben ſolle/ ſonſt weren 5. deß Großherzogen
                  					<br>von Florentz Galleren/ wol armirt in <span class="aq">corſo</span> außgefahren.
                  				</p>
               
               <p>
                  Von Meylandt wird aviſirt/ daß die 2. alte Spaniſche Regimenten in 45.
                  					<br>Compagnien reducirt ſeyen/ vnnd begehret der Gub. am <span class="aq">Stado</span> Gelt/ das Auß-
                  					<br>laͤndiſche Kriegsvolck zu bezahlen/ vnd abzudanken/ deßwegen wider etliche Auff-
                  					<br>lagen vorhanden/ vnter deſſen kommen taͤglich viel Kriegs Officier an/ begerten
                  					<br>vrlaub/ vmb auff der Neapolitaniſchen <span class="aq">Armada</span> zu dienen/ dz allbereit abgedanckt 
                  					<br>Fußvolck/ wie auch die Reutereij wirdt in Ordenung gebracht/ vmn zu imbarchie-
                  					<br>ren/ vmb nach Teutſchlandt/ dem Koͤnig Ferdinanden/ ꝛc. zuzufuͤhren/ deßwegen
                  					<br>wirdt ſpecial Befehl auß <span class="aq">Spania</span> erwartet/ Sonſt were der Hertzog von <span class="aq">Mantua</span>
                  <br>vnverſehens zu Meijlandt ankommen/ zu welchem Endt/ iſt vnbewuſt.
                  				</p>
               
               <p>
                  Vnſere <span class="aq">Armada,</span> welche ſich noch zu <span class="aq">Calamotta</span> befindet/ hat zwey mit Korn
                  					<br>beladen/ vnnd von <span class="aq">Puglia</span> nach Neapoli fahrende Vaſellen/ gefangen bekom-
                  					<br>Men.
                  				</p>
               
               <p>
                  Montag nachts hat der <span class="aq">Ecc. Proueditor Erizzo</span> eine Staffetta an hieſigen
                  					<br>Senat ſpedirt/ darauff divulgirt worden/ daß die Spanier ſich wider auff den
                  					<br>Grentzen begeben/ vnnd hette der Duca di Feria mit 1000. Pferdten gegen dem
                  				</p>
               
               <div class="page-number"><a href="https://brema.suub.uni-bremen.de/zeitungen17/periodical/zoom/904414" target="_blank">SUUB: 904414</a></div>
               
               <p>
                  Venetianiſchen Stado ſtreiffen laſſen/ derwegen ſelbiger Orten gute Wachten
                  					<br>gehalten werden/ vnd hette die Herꝛſchaft viel Kriegsvolck ſo ſie abgedanckt wi-
                  					<br>der angenommen.
                  				</p>
               
               <p>
                  Die letzt vermelte Galleren von Candia, welche vrlaub gehabt/ nach Hauß zu
                  					<br>fahren/ vnd allbereit auf dem weg geweſen/ ſindt vom General der <span class="aq">Armada</span> wider
                  					<br>zuruͤck erfordert/ weil eines theils der Neapolitaniſchen <span class="aq">Armada</span> außgeloffen/ vnd
                  					<br>befoͤrchtet wirdt/ doͤrfften im <span class="aq">Golfo</span> etwas tentiren woͤllen.
                  				</p>
               
               <p>
                  Man hat Aviſo/ daß nachdem die Teutſche Guarniſon zu Zeng/ auß mangel
                  					<br>der Bezahlung mentinirt/ vnd außgezogen/ ſind die <span class="aq">Vſcocchi</span> als baldt wider da-
                  					<br>rein kommen/ vnnd darauff gleich in der Venetianer Gebiet/ Schaden ge-
                  					<br>tan.
                  				</p>
               </article>
         </main>
      </div>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>