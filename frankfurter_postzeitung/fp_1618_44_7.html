<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 44, Artikel 7</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_44.html">44</a><span> / </span><a href="fp_1618_44_7.html" class="active">7</a></nav>
      </header>
      <div class="page-content">
         <aside>
            <nav id="horizontal"><a href="fp_1618_44_6.html"> &lt; </a><span> — </span><a href="fp_1618_45_1.html"> &gt; </a></nav>
            <nav id="siblings">
               <ul>
                  <li><a href="fp_1618_44_1.html">1</a></li>
                  <li><a href="fp_1618_44_2.html">2</a></li>
                  <li><a href="fp_1618_44_3.html">3</a></li>
                  <li><a href="fp_1618_44_4.html">4</a></li>
                  <li><a href="fp_1618_44_5.html">5</a></li>
                  <li><a href="fp_1618_44_6.html">6</a></li>
                  <li>7</li>
               </ul>
            </nav>
         </aside>
         <main>
            <article class="letter" id="fp_1618_44_7">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904436" target="_blank">SUUB: 904436</a></div>
               <h2>
                  Auß <span class="place">Coͤll</span>n vom <span class="date" title="1618-11-06">6. Nouemb</span>.
                  				</h2>
               
               <p>
                  Jetzt vernimpt man/ daß der Biſchoff von Paderborn mit todt abgangen/ der-
                  					<br>wegen jre Churf. G. ꝛc. mit etliche Spaniſche Compagnia Reuter dahin zu ziehen/
                  					<br>vmb die Poſſeſſion eynzunemmen/ ſich ſtarck ruͤſten ſollen/ Deßgleichen ſeind auch
                  					<br>etliche Compagnia Stadiſche Reuter dahin gerittẽ/ zu wz end/ iſt leicht zu erachten.
                  				</p>
               
               <p>
                  Auß Franckreich haben wir/ dz der Printz von Conde auß der Baſtiglia entron-
                  					<br>nen/ vnd mit dẽ Cardinal von Guiſa bey dem <span class="aq">Ducq de Bouillon</span> zu Eßdan ange-
                  					<br>langt/ welchs wol wider neuwe Vnruhe cauſiren moͤchte/ So gehen zwiſchen dem
                  					<br>Koͤnig vnd der Koͤnigin/ wie auch dero Leuten/ neuwe <span class="aq">diſguſti</span> vor/ vnd wil faſt von
                  					<br>einer Separation diſcurrirt werden.
                  				</p>
               
               <p>
                  Dieſe Wochẽ ſeind wider etliche Theologẽ von Zuͤrch/ Bern/ Baſel/ Genff /Hey-
                  					<br>delberg/ vnd andern orten/ hie ankommen/ denen der Wein verehrt worben/ haben
                  					<br>nach beſuchung der Jeſuiter vnd Capuciner/ jren Weg nach Dortrecht genom̃en.
                  				</p>
               
               <p>
                  Von Anttorff wirt geſchrieben/ der Koͤnig in Spania hab wider ein groſſe ſum-
                  					<br>ma Gelts auff Bruͤſſel remittirt/ theils fuͤr die Hofhaltung/ theils fuͤr die <span class="aq">Interte-</span>
                  <br>
                  <span class="aq">nudos,</span> vnd den Reſt fuͤr das Kriegsvolck.
                  				</p>
               
               <p>
                  Von Ruͤremundt hat man/ dz auff 23. <span class="aq">paſſato</span> Graff Heinrich von dem Berg/
                  					<br>daſelbſt ſein eynritt/ als Gubernator deß Fuͤrſtenthumbs Geldern/ Graffſchafft
                  					<br>Zutphen/ vnd ſonſten der Staͤtt in Frießland welche mit Spaniſchen Gnarniſo-
                  					<br>nen beſetzt/ ſ<span class="aq">olenniter</span> gehalten/ vnd ſeind J. G. der gantze Adel vnd Ritterſchafft/
                  					<br>ſampt einer Compagnia Cuͤraſſer/ auch ſelbiger Magiſtrat vnd Buͤrgerſchafft/
                  					<br>eine halbe Meil wegs vor der Statt mit vielen Gutſchen entgegen gezogen/ ſtatt-
                  					<br>lich eyngeleitet/ vnnd mit etlichen <span class="aq">ſalue</span> der Mußkettirer begruͤſſet/ auch viel Freu-
                  					<br>denfeſt/ als in langer zeit keinem Gub. mehr widerfahren/ gehalten worden/ vnnd
                  					<br>haben J. G. dem Adel vnd Ritterſchafft mit den jhrigen ſelbigen Mittag ein ſtatt-
                  					<br>lich Pangget gehalten/ vnd alles wol abgangen.
                  				</p>
               </article>
         </main>
      </div>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>