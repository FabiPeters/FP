<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 16, Artikel 1</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_16.html">16</a><span> / </span><a href="fp_1618_16_1.html" class="active">1</a></nav>
      </header>
      <div class="page-content">
         <aside>
            <nav id="horizontal"><a href="fp_1618_4_7.html"> &lt; </a><span> — </span><a href="fp_1618_16_2.html"> &gt; </a></nav>
            <nav id="siblings">
               <ul>
                  <li>1</li>
                  <li><a href="fp_1618_16_2.html">2</a></li>
                  <li><a href="fp_1618_16_3.html">3</a></li>
                  <li><a href="fp_1618_16_4.html">4</a></li>
                  <li><a href="fp_1618_16_5.html">5</a></li>
                  <li><a href="fp_1618_16_6.html">6</a></li>
                  <li><a href="fp_1618_16_7.html">7</a></li>
                  <li><a href="fp_1618_16_8.html">8</a></li>
                  <li><a href="fp_1618_16_9.html">9</a></li>
               </ul>
            </nav>
         </aside>
         <main>
            <article class="letter" id="fp_1618_16_1">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904385" target="_blank">SUUB: 904385</a></div>
               <h2>
                  Auß <span class="place">Stockholm</span> den <span class="date" title="1618-04-06">6. Aprilis</span>.
                  				</h2>
               
               <p>
                  
                  <span class="in">D</span>En 15. Martij iſt der <span class="person">Durchleuchtige Hochgeborne Fuͤrſt</span> vnnd
                  					<br>Herꝛ/ Herꝛ Johan/ der Reich Schweden/ Gothen/ Wendẽ Erbfuͤrſt/ Her-
                  					<br>tzog in OſtroGottland/ deß jetzigen Koͤnigs in Poln Bruder/ welcher J.
                  					<br>jetzigen Koͤn. May in Schweden Schweſter gehabt aber ohne Leibserben mit todt
                  					<br>abgangen iſt/ dahin <span class="person">jhre K. M.</span> vnd <span class="person">dero Fraw Mutter</span> die Koͤnigin ſich ehiſt verfuͤ-
                  					<br>get/ deſſen Leichnam vber kurtz zu <span class="place">Lincoͤping</span> in der <span class="place">Thumbkirchen</span> ſol zur Erden be-
                  					<br>ſtattet werden. Derwegen dann gedachtes <span class="place">Hertzogthumb Oſtrogotthand</span> dem <span class="person">Koͤ-</span>
                  <br>
                  <span class="person">nig in Schweden</span> vnd dem Reich als ein Lehengut verfallen.
                  				</p>
               
               <p>
                  So ſind auch dieſe Tagen die Moſcowitiſche Geſandten auß <span class="place">Ruͤßlandt</span> etliche
                  					<br>hundert Meil zu Landt/ als erſtlich durch die von <span class="person">J Koͤn. M.</span> ſeithero daſelbſt erober-
                  					<br>ten/ vnd dem <span class="person">Großfuͤrſten in Ruͤßlandt</span> cedirte Laͤnder/ darnach durch <span class="place">Finland</span> vnd
                  					<br>die <span class="place">Oſterpottiniſche</span> vnd <span class="place">Norppottiniſche</span> Laͤnder zu Vpſaln/ welche Statt 7. meil
                  					<br>von <span class="place">Stockholm</span> gelegen/ angelangt/ welchen eheſten Tags zu Stockholm Audientz
                  					<br>zugelaſſen werden ſol. Jhre Werbung ſol ſeyn/ daß ſie den 9. Martij deß nechſtabge-
                  					<br>wichenen Jahrs getroffenen Frieden mit jhrer Koͤniglichen Mayeſt. weiter bekraͤff-
                  					<br>tigen werden.
                  				</p>
               
               <p>
                  Der Schwediſche Geſandte <span class="person">Herꝛ Johan Skytte</span> iſt den 27. Febr. von <span class="place">Ham-</span>
                  <br>
                  <span class="place">burg</span> nacher <span class="place">Dennemarck</span> gereiſet/ da er den 7. Martij bey dem <span class="person">Koͤnig in Koppenha-</span>
                  <br>
                  <span class="person">gen</span> widerumb Audientz gehabt. Von dañen er durch <span class="place">Schone</span>/ <span class="place">Schmoland</span>/ <span class="place">Oſtro-</span>
                  <br>
                  <span class="place">gottlandt</span>/ <span class="place">Sudermanlandt</span> biß in <span class="place">Vplandt</span> gezogen/ vnd hat jhre K. M auff dero
                  					<br>Schloß Schwartzſtoͤoͤ den 21. Martij angetroffen/ allda er Relation von ſeiner Reiß
                  					<br>gethan.
                  				</p>
               
               <p>
                  Auß <span class="place">Liefflandt</span> wirdt geſchrieben/ daß der <span class="person">Pohl</span> mit einer groſſen Anzahl Kriegs-
                  					<br>volcks darin gefallen/ vñ dieſen Winter vber/ viel Doͤrffer/ Edelleuthaͤuſer verbrand/
                  
                  					<br>verwuͤſt/ vnd viel Menſchen/ welche jhm nur vorkommen/ grauſamlich nidergeha-
                  					<br>wen/ auch Frawen vnd Kindern nicht verſchonet hat/ vnd weil er in groſſer Pr<span class="aq">æ</span>pa-
                  					<br>ration iſt wider das <span class="place">Koͤnigreich Schweden</span>/ gibt die Zeit wie es ablauffen wird.
                  				</p>
               </article>
         </main>
      </div>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>