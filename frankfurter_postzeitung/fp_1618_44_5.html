<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 44, Artikel 5</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_44.html">44</a><span> / </span><a href="fp_1618_44_5.html" class="active">5</a></nav>
      </header>
      <main>
         <header id="page-header">
            <h1>Jg. 1618, Ausg. 44, Artikel 5</h1>
            <nav class="nav_horizontal"><a href="fp_1618_44_4.html"> &lt; </a><span> — </span><a href="fp_1618_44_6.html"> &gt; </a></nav>
         </header>
         <article class="letter" id="fp_1618_44_5">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904435" target="_blank">SUUB: 904435</a></div>
            <h2>
               Auß deß <span class="place">Gravenhage</span> vom <span class="date" title="1618-10-30">30. Ditto</span>.
               				</h2>
            
            <p>
               Juͤngſt iſt mit wenigẽ angeregt worden/ daß ſein Exc. Printz Mauritius/ ꝛc. zu
               					<br>Leyden ankom̃en/ welche deß folgenden tags den Rath vnd Viertzigen auffs Rath-
               					<br>hauß erfordert/ dieſelbe krafft habende Befelchs/ jhrer Eydt vnd Aempter erlaſſen/
               					<br>allein iſt ein Buͤrgermeiſter/ ob er gleich Roͤmiſch Catholiſch/ weil er ſich allzeit
               ſtill
               					<br>verhalten vnd der andern Thun nit gut heiſſen wollẽ/ im Ampt verblieben/ hernach
               					<br>auß den alten noch 17. vnd 22. neuwe erwehlt/ vnd mit einem neuwen Eydt inſtal-
               					<br>liert worden. Darauff haben S. Exc. die Officirer der exercirten Buͤrger zu ſich er-
               					<br>fordert/ den alten Eydt erneuwert/ vnd ermahnen laſſen/ ſolches bey den andern ins
               					<br>gemein auch zu verrichten/ Endlich iſt im Namen der Herꝛn Staden vñ S. Exc.
               					<br>publiciert worden/ daß ſich maͤnniglich hinfuͤro bey Leib vnd Lebens Straff/ one je-
               					<br>mands vbel nachzureden/ verſpotten oder beleidigen/ ſtillverhalten/ vnd jrer jetzigen
               					<br>Obrigkeit allen gebuͤrlichen Reſpect vnd Gehorſam erzeigen/ auff welches allerley
               					<br>Freudenfeſt gehalten/ in den Kirchen muſiciret/ vnnd Abends Freudenfeuwer ge-
               					<br>macht worden.
               				</p>
            
            <p>
               Jn mittelſt haben ſeine Exc. vier Compagnien der beſten Soldaten/ wie auch
               					<br>dero Leibguardia/ nach Harlem geſchickt/ denen ſie deß andern tags mit der Suy-
               					<br>te gefolget/ von der Buͤrgerſchafft ebenfalls mit groſſen Ehren vnnd frolocken eyn-
               					<br>geholt/ vnnd empfangen worden/ Vor deß Printzen Loſament ſeindt ſeine Excell.
               					<br>von dem Rath auch freundtlich congratuliert/ Als nun der Magiſtrat auff dem
               					<br>Rahthauß erfordert/ haben die Buͤrgermeiſter mit entbloͤſten Haͤuptern den
               					<br>Printzen hinauff begleitet/ welcher ſie als bald jhrer Eydt vnnd Dienſten erlaſ-
               					<br>ſen/ Hernach derſelben 12. vnnd 20. neuwe mit einem neuwen Eydt wider ange-
               					<br>nommen/ Folgends alles/ wie zu Leyden beſchehen/ abgelauffen vnnd gehalten
               					<br>worden.
               				</p>
            
            <p>
               Freytags ſeyn re Exc. <span class="aq">cum ſuis</span> wider allher kom̃en/ haben doch zuvor 4. Fendel
               					<br>Soldatẽ von Harlem nach Rotterdam geſandt/ vñ geſtern ſich mit dero Leibguar-
               					<br>dia vnnd Geſellſchafft auch dahin begeben/ gleichsfalls ſtattlich eyngeholt/ vnnd
               					<br>empfangen worden/ von dannen werden ſie nach Gouda/ als die letzte Statt/
               					<br>vnnd von dannen hieher begeben/ vmb hieſigen Rath auch zu reformiren/ Hernach
               					<br>wirdt man der dreyer gefangenen Sach eroͤrtern/ vnd die Vrtheil ergehen laſſen.
               				</p>
            
            <div class="page-number"><a href="https://brema.suub.uni-bremen.de/zeitungen17/periodical/zoom/904436" target="_blank">SUUB: 904436</a></div>
            
            <p>
               Man vernimpt/ daß der verſtorbene Taurinus zu Antorff begraben/ allda ſich
               					<br>der Vtenbogart/ neben dem von der Mylen/ auch auffhelt.
               				</p>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>