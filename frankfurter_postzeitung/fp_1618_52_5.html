<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 52, Artikel 5</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_52.html">52</a><span> / </span><a href="fp_1618_52_5.html" class="active">5</a></nav>
      </header>
      <div class="page-content">
         <aside>
            <nav id="horizontal"><a href="fp_1618_52_4.html"> &lt; </a><span> — </span><a href="fp_1618_52_6.html"> &gt; </a></nav>
            <nav id="siblings">
               <ul>
                  <li><a href="fp_1618_52_1.html">1</a></li>
                  <li><a href="fp_1618_52_2.html">2</a></li>
                  <li><a href="fp_1618_52_3.html">3</a></li>
                  <li><a href="fp_1618_52_4.html">4</a></li>
                  <li>5</li>
                  <li><a href="fp_1618_52_6.html">6</a></li>
                  <li><a href="fp_1618_52_7.html">7</a></li>
                  <li><a href="fp_1618_52_8.html">8</a></li>
                  <li><a href="fp_1618_52_9.html">9</a></li>
               </ul>
            </nav>
         </aside>
         <main>
            <article class="letter" id="fp_1618_52_5">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904463" target="_blank">SUUB: 904463</a></div>
               <h2>
                  Auß <span class="place">Wien</span> vom <span class="date" title="1618-12-20">20. Ditto</span>.
                  				</h2>
               
               <p>
                  Die Roͤm. Keyſerin/ Fraw Anna/ hochſeligſter gedaͤchtnuß/ hat man 2. tag ſehen
                  					<br>laſſen/ welche in ſchwartzer klag angethã geweſen/ auff eim ſilbern ſtuͤck/ vñ ſchwartz
                  					<br>ſammeten Kuͤſſen/ neben der rechten Hand die Reichs: vnnd Boͤhmiſche: auff der
                  					<br>lincken hand die Hungeriſche Cron ob dem Haupt den Reichs Apffel vñ Scepter
                  					<br>ligend/ dañ 4. groſſe Leuchter mit weiſſen Windliechtern ſtehend gehabt/ dero Jnge-
                  					<br>weid iſt zu der Koͤnigin Cloſter begraben/ vñ der Leichnam auch dahin geſetzt wordẽ.
                  				</p>
               
               <p>
                  Jre Keyſ. M.etc. haben den oberſten Hofmarſchalchen/ Herrn zu Lofenſtein/ zu
                  					<br>den Staͤnden in Oeſterreich ob der Enß geſchickt/ vnd begeren laſſen/ 1. die an der
                  					<br>Thonaw/ zu præjuditz den benachbarten auffgeworffene Schantz niderzureiſſen.
                  					<br>2. Die verhauwene Paͤſſz im Freywald gegen Boͤheim/ dem <span class="aq">Conte de Boucquoy</span>
                  <br>zu eroͤffnen 3. Mit jme/ <span class="aq">Bouequoy</span>/ gute Correſpondentz zu halten/ vñ jr geworben
                  					<br>Volck zu den ſeinen zu ſtoſſen. 4. Winter Wahren/ ſo jhm geſchickt werden/ fuͤr die
                  					<br>Knecht/ vnd Munition zu lieffern. Darauff ſie ſich hoͤchſtes entſchuldiget. 1. Were
                  					<br>die Schantz auff vnmittelbarm Oeſterreichiſchen Grundt vñ Boden/ zur Defen-
                  					<br>ſion deß Lands/ vnd gantz keiner Offenſion/ wie vor Jaren auch beſchehen/ auffge-
                  					<br>worffen worden. 2. Seye nit rathſam/ daß der verhauwene Freywald eroͤffnet wer-
                  					<br>de/ weil der Boͤhmen Volck an den Grentzen/ <span class="aq">Conte de Boucquoy</span> aber mit den
                  					<br>ſeinigen noch hinder denſelbigen ligt/ alſo jrer M. dieſe eroͤffnung nichts fuͤrtragen
                  					<br>koͤnne/ ſondern viel mehrers die Boͤhmen den Vortheil erſehen/ in das Land fallen/
                  					<br>vnnd hernach nit mehr ſo bald darauß zu bringen ſeyn moͤchten. 3. Sey die begerte
                  					<br>Correſpondentz/ der Boͤhmen halb/ ſehr gefaͤhrlich/ wie ſie deñ auch zu mehrer De-
                  					<br>fenſion deß Lands/ zu dem vorhin habenden wenigen Volck noch 1000. Mußket-
                  					<br>tirer werben muͤſſen. 4. Wolten die Winterwahren auff die Grenitzen lieffern/ da-
                  					<br>ſelbſten ſie aber der <span class="aq">Conte de Boucquoy</span> auff ſeine gefahr ſelbſt abholen ſolle.
                  				</p>
               
               <p>
                  Dz in Oeſterreich ligend Boͤhmiſch Volck hat Zwethal verſchantzt vnd beſetzt /
                  					<br>hernach beſſer herauß auff Raͤzen/ Hollaprun vnd Sitzendorff verruckt/ ligen nur
                  					<br>7. Meil von hinnen/ Der alte Graff von Thurn ſoll mit 500. Mußkettirer/ vnnd
                  					<br>1500. Pferden auff Pruͤn zu ruͤcken/ zu vermuthen/ dem Maͤhreriſchen Landtag
                  					<br>nahe zu ſeyn/ hat in dieſem Landt/ doch jenſeit der Thonaw an die meiſten Staͤnde
                  					<br>geſchrieben/ Obwol ſein heraußzug in diß Land bey etlichen ein ſeltzam anſehen ha-
                  					<br>ben moͤchte/ ſoll doch derſelb niemand ſchaden bringen/ ſich nur nit widerſetzen/
                  vnd
                  					<br>die Notturfft zufuͤhren/ wollen alles vmb bar Gelt bezahlen/ keine Menſchen/ was
                  					<br>Religion der auch ſeye/ an nichten kein Schaden zufuͤgen/ man beſorgt/ ſie werden
                  				</p>
               
               <div class="page-number"><a href="https://brema.suub.uni-bremen.de/zeitungen17/periodical/zoom/904464" target="_blank">SUUB: 904464</a></div>
               
               <p>
                  jenſeit der Thonaw ſich gantz Oeſterreich bemaͤchtigen. Wie der Vortrab vom
                  					<br>Maͤhreriſchen Landtag meldet/ ſo ſeyn die Maͤhrer zu den Boͤhmen getretten/ wol-
                  					<br>len jr Volck zu jnen ſtoſſen/ damit weiter in Oeſterreich ziehen/ vnd die Confoedera-
                  					<br>tion der Laͤnder befoͤrdern helffen/ Herr Cardinal von Dieterichſtein hat ſeine poli-
                  					<br>tiſche Empter reſignirt/ vnd iſt davon gezogẽ/ alſo auch der Fuͤrſt von Liechtenſtein.
                  				</p>
               
               <p>
                  Die Hungarn haben eine Zuſammenkunfft gehalten/ vñ <span class="aq">abſolute</span> geſchloſſen/
                  					<br>kein einigen Mann wider die Boͤheim zu ſchicken/ noch herauß zu laſſen/ auch ſol-
                  					<br>ches zu thun/ bey hoher Straff maͤnniglich inhibirt/ weil aber die Boͤhmen bereit
                  in
                  					<br>Oeſterreich ſeyn/ wollen ſie ein Legation auß allen Staͤnden in Boͤheimb aborde-
                  					<br>nen/ die Vrſach/ warumb ſie in Oeſterreich gefallen/ vnd was jr Vorhaben ſeye?
                  					<br>befragen/ darnach ſie ſich zu richten haben.
                  				</p>
               
               <p>
                  Dem <span class="aq">Conte de Boucquoy</span> ſeyn in 400. Hungarn außgeriſſen/ ziehen nach
                  					<br>Hauß/ denen iſt bey Spitz in Oeſterreich der Raub wider abgenommen/ jhrer viel
                  					<br>erlegt worden/ vnd ſolle der <span class="aq">Conte de Boucquoy</span> vber 4000. Mann/ zu Roſſz vnd
                  					<br>Fuß/ nicht mehr ſtarck ſeyn/ Herr Graff Tampier iſt noch zu Crembs/ vnd ſamblet
                  					<br>mehr Volck/ damit etwas zu tentiren.
                  				</p>
               
               <p>
                  Hie iſt noch groß Schrecken/ vnd wirdt auſſenherum̃ mehrers geſchantzt/ Kor-
                  					<br>neuburg vnd Cloſternenburg ſeindt beſetzt worden.
                  				</p>
               </article>
         </main>
      </div>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>