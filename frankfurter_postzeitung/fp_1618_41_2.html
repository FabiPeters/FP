<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 41, Artikel 2</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_41.html">41</a><span> / </span><a href="fp_1618_41_2.html" class="active">2</a></nav>
      </header>
      <main>
         <header id="page-header">
            <h1>Jg. 1618, Ausg. 41, Artikel 2</h1>
            <nav class="nav_horizontal"><a href="fp_1618_41_1.html"> &lt; </a><span> — </span><a href="fp_1618_41_3.html"> &gt; </a></nav>
         </header>
         <article class="letter" id="fp_1618_41_2">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904421" target="_blank">SUUB: 904421</a></div>
            <h2>
               Auß <span class="place">Venedig</span> vom <span class="date" title="1618-10-05">5. Octob</span>.
               				</h2>
            
            <p>
               Von Meylandt hat man/ die Madrutziſche vnd Walloniſche Soldaten fan-
               					<br>gen an nach Hauß zu ziehen/ dann jhnen jhr Außſtandt bezahlt worden/ zu wel-
               					<br>chem Endt der Gubernator 60000. Cronen auß dem <span class="aq">Bancodi S. Ambrochio</span> er-
               					<br>hebt/ man wirdt nur noch 12. Compagnia Kuͤriſſer/ 7. Compagnia Lanzier/ vnd 8.
               					<br>Comp. Archibuſier Reutter / wie auch 3000. Spanier/ vnd 5000. Jtalianer zu
               					<br>Fuß vnterhalten/ derſelbe Gub. hat mit einem Currir endtlichen Beſelch empfan-
               					<br>gen/ daß der Hertzog von Mantua als baldt/ ohne einiges repliciren/ die Rebellen
               					<br>entledigen/ vnd jhre Guͤter reſtituiren ſolle/ jhre Maj. haͤtte dieſes dem Mantua-
               					<br>niſchen auch angezeigt/ mit vermelden/ ſolte eher nicht wider vorkommen/ es haͤtte
               					<br>dann ſein Herꝛ dieſes effectuirt/ vnd hat der Gub. den <span class="aq">Sign. Barnabo Barbo</span> nach
               					<br>Mantua geſandt/ ſeiner F. G. dieſen Befelch anzuzeigen.
               				</p>
            
            <p>
               Auß Spania hat man/ daß der <span class="aq">Duca di Paſtrana</span> zum extraordinari Ambaſ.
               					<br>nacher Engellandt erwehlt/ deme 100000. Cronen auff ſein Perſon/ vnd dann
               					<br>100000. Cronen fuͤr Kleynodien/ den Herꝛn allda zu verſchenckẽ/ <span class="aq">aſſignirt</span> wordẽ.
               				</p>
            
            <p>
               Mit etlichen allhie ankommenen Vaſellen hat man Confirmation/ daß die
               					<br>Corſarn/ die <span class="aq">Naue Corona,</span> welche von <span class="aq">Candia</span> reich geladen hieher gewolt/ ge-
               					<br>fangen/ vnd als die Schiffleut auff der <span class="aq">Naue Tobia,</span> welche von hier nach <span class="aq">Candia</span>
               <br>gewolt/ die Meer Rauber jnnen worden/ haben ſie ſich in jhr <span class="aq">Battello</span> begeben/ das
               					<br>Schiff in Brandt geſteckt/ vnd ſich nach <span class="aq">Zante ſaluirt,</span> ſelbige Corſarn/ ſo mit 10.
               					<br>Vaſellen/ mehrtheils Mohren wol armirt bey <span class="aq">Zante,</span> vnd <span class="aq">Modon</span> ſtreiffen/ haben
               					<br>ein Niderlaͤndiſch Schiff S. Peter genandt/ ſo von hier mit 60. Jtalianiſchen
               					<br>Soldaten nach <span class="aq">Candia,</span> vnd ſolche auff der Jnſel <span class="aq">Thine</span> zur Beſatzung bringen
               					<br>woltē/ angeſprengt/ welches ſich zwar lang gewehrt/ als ſie aber nichts erhalte kun-
               				</p>
            
            <div class="page-number"><a href="https://brema.suub.uni-bremen.de/zeitungen17/periodical/zoom/904422" target="_blank">SUUB: 904422</a></div>
            
            <p>
               ten/ die Munition angeſteckt/ vnd alles in die Lufft gejagt/ eben dieſe Corſarn/ ha-
               					<br>ben eine reich geladene Frantzoͤſiſche <span class="aq">Saetia,</span> ſo hieher fahren wollen/ gefangen.
               				</p>
            
            <p>
               Vnſer Armada in 36. Vaſellen/ vnd 6. groſſe Galleren befindt ſich zu <span class="aq">capo di</span>
               <br>
               <span class="aq">S. Maria,</span> die kleine Gallern in 40. ſtarck/ mit den armirten Barchen aber im <span class="aq">Por-</span>
               <br>
               <span class="aq">to di S. Croce,</span> vnd vernimbt man ſeither von <span class="aq">Ancona,</span> daß die klein Gallern/ bey
               					<br>dem Berg <span class="aq">S. Angelo,</span> nach <span class="aq">Corfu</span> fahrend/ geſehen worden/ allda ſie die gantze Ar-
               					<br>mada muſtern wollen.
               				</p>
            
            <p>
               Hieſige Herꝛſchafft hat vber 16. Vaſellen / darauff 500. Soldaten geladen
               					<br>worden/ den <span class="aq">Illuſt. Sign. Aluiſe Bragadino,</span> als <span class="aq">Proueditor</span> in <span class="aq">Canea</span> zum Capi-
               					<br>tan erwehlt.
               				</p>
            
            <p>
               Auß Conſtantinopel wird bericht/ allda kommen taͤglich groſſe Klagen ein/ daß
               					<br>die Coſaggen im ſchmartzen Meer groſſen Schaden thun/ deßwegen dann die
               					<br>Kauffmanswahren dahin zufuͤhren/ eingeſtelt worden/ vnd weiln die Tuͤrcken kein
               					<br>Auiſo auß Perſia haben/ befoͤrchten ſie/ es ſtehe mit jhrem Kriegsheer allda nicht
               					<br>zum beſten.
               				</p>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>