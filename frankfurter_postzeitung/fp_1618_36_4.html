<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 36, Artikel 4</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_36.html">36</a><span> / </span><a href="fp_1618_36_4.html" class="active">4</a></nav>
      </header>
      <main>
         <header id="page-header">
            <h1>Jg. 1618, Ausg. 36, Artikel 4</h1>
            <nav class="nav_horizontal"><a href="fp_1618_36_3.html"> &lt; </a><span> — </span><a href="fp_1618_36_5.html"> &gt; </a></nav>
         </header>
         <article class="letter" id="fp_1618_36_4">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904406" target="_blank">SUUB: 904406</a></div>
            <h2>
               Auß <span class="place">Wien</span> vom <span class="date" title="1618-08-29">29. Ditto</span>.
               				</h2>
            
            <p>
               Mit jhrer Keyſ. May. beſſert es ſich wider/ vnd iſt geſtern der <span class="aq">Conte de Bouc-</span>
               <br>
               <span class="aq">quoy</span> allhie auffgebrochen/ vnd nach dem Keyſ. Laͤger verruͤckt/ welches ſich in der
               					<br>Nacht zuvor bey Raͤtz/ vnd derſelben Oerten auch gehebt/ vnd wende ſich das ge-
               					<br>ſampte Kriegsvolck auff Boͤhmen zu/ man iſt vorhabens ſtracks nach Prag zu
               					<br>ziehen/ wie man Nachrichtung hat/ ſolle ſich der Czaßlawer Kreiß (ſo faſt der ſtaͤr-
               					<br>ckeſte iſt/) gegen den Boͤhmiſchen Staͤndten erklaͤrt haben/ Jm fall ſie ſolche zu
               					<br>ſchuͤtzen getrawen/ wolten ſie gern bey ihnen halten/ im widerigen Fall aber muͤſten
               					<br>vie ſich jhrer Ma. ergeben/ wann man dieſen Kreiß hette/ were mit den andern deſto
               					<br>leichter fort zu kommen.
               				</p>
            
            <p>
               Graff Tampier ſolle ſich zu Neuwiſtritz dermaſſen verſchantzt haben/ daß jhm
               					<br>nicht wol zu zukommen ſeye/ begehrt aber/ vnd erwartet ſtarcke Huͤlff/ weil er an
               					<br>Proviandt mangel hat.
               				</p>
            
            <p>
               Jhre Koͤn. Wuͤrde <span class="aq">Ferdinandus</span>, ſindt Sambſtag vom Pruͤm wider anhero
               					<br>gelangt/ ſelbiger Landtag iſt wol abgelauffen/ ſo iſt man heut jhrer Hochf. Durchl.
               					<br>Ertzhertzogs Maximilians/ ꝛc. von der Newſtatt/ deßgleichen deß Cardinals von
               					<br>Dietrichſtein anhero gewertig.
               				</p>
            
            <p>
               Der Chur Pfaͤltziſche/ Schleſiſch vnd Oberlaußnitzniſche Geſandten befinden
               					<br>ſich noch allhie vnd warten auff Reſolution/ ſeint wegen deß langen Verzugs ſehr
               					<br>vnluſtig/ Die Hungariſche Geſandten aber ſindt wider nach Hauß/ woͤllen ſich
               					<br>Neutral halten/ gleichwol ſchicken die Staͤndt <span class="aq">ſub Vna</span> jhrer Ma. zum beſten 500.
               					<br>Heyducken herauß.
               				</p>
            
            <p>
               Geſtern ſindt die 5. Stauderiſche Faͤhnlein auch eilents nach dem Laͤger ge-
               					<br>ſchickt worden.
               				</p>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>