<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 51, Artikel 2</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_51.html">51</a><span> / </span><a href="fp_1618_51_2.html" class="active">2</a></nav>
      </header>
      <main>
         <header id="page-header">
            <h1>Jg. 1618, Ausg. 51, Artikel 2</h1>
            <nav class="nav_horizontal"><a href="fp_1618_51_1.html"> &lt; </a><span> — </span><a href="fp_1618_51_3.html"> &gt; </a></nav>
         </header>
         <article class="letter" id="fp_1618_51_2">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904458" target="_blank">SUUB: 904458</a></div>
            <h2>
               Auß <span class="place">Venedig</span> vom <span class="date" title="1618-12-14">14. Ditto</span>.
               				</h2>
            
            <p>
               Zu Genua ſeyn 9. deß Duca Doria Galeren/ mit 1600. Neapolitaniſchen
               					<br>Soldaten von deß Don Carlo Spinelli Regiment ankom̃en/ vmb nach Neapoli
               					<br>zu fuͤhren/ Die Hollaͤndiſche Schiff haben in dẽ Spaniſchen Meer/ gegen den Jn-
               					<br>ſelen Maiorica vnd Minorica 5. Meeraͤuber Schiff zu grundt geſchoſſen /vnd ſoll
               					<br>zu Conſtantinopel der Frantzoͤſiſche Amb. ſich abſentirt/ vnd ſolches der Engellaͤn-
               					<br>diſche auch vorhabens/ Jm ſelbẽ Porto ſeind 5. Frantzoͤſiſche Vaſellen ſequeſtrirt/
               					<br>vnd alle Perſonen/ ſo darauff geweſen/ zu Schlauen gemacht worden.
               				</p>
            
            <p>
               Von Turino wirdt auiſiert daß auff den Monferratiſchen Grentzen ſich wider
               					<br>Streittigkeiten erregen/ derwegen eine Neuwerung beſorgt wirdt/ vnd weiln in der
               					<br>ſtill nach Sfillata/ vnnd andern mit Genff grentzenden orten Kriegs Oberſten ge-
               					<br>ſandt worden/ haben die Genffer etwas nachdencken.
               				</p>
            
            <p>
               Auß Piemont hat man/ daß die vmb Vercelli vnd Aſti grentzende Staͤtt vber-
               					<br>auß ſtarck beſatzt ſeyen/ vnd ſollen in dieſen beyden Staͤtten etliche Haͤuſer/ ſo
               man
               					<br>Herme nennen wirdt/ erbauwet/ vnd darinn 2000. Soldaten gelegt werden/ wel-
               					<br>che ſchon in bereitſchafft.
               				</p>
            
            <p>
               Man verimpt/ daß der <span class="aq">Eccel General Barbarigo</span> ſehr ſchwach ſey/ derwegen der
               					<br>
               <span class="aq">Eccel. Proueditor Venier</span> ſich zu der Armada begeben ſoͤlle.
               				</p>
            
            <p>
               Jm Porto zu Liuorno ſeindt 3. Schiff/ eins von Liſabona mit 184. Kiſten Zu-
               					<br>cker/ 126. Fardeel Caneel/ 310. Ballen Pfeffer/ eine groſſe anzal Muſens vnd Am-
               					<br>bra/ Das ander mit Seiden vnnd Wollen/ Das dritte aber auß der Moſcaw/ mit
               					<br>ſelbiger Landsart Wahren beladen/ ankommen.
               				</p>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>