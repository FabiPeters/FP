<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1.0">
      <title>Frankfurter Postzeitung, Jahrgang 1618, 51, Korrespondenz 3</title>
      <link rel="stylesheet" href="frankfurter_postzeitung.css">
      <link rel="stylesheet" href="https://unpkg.com/leaflet@1.9.4/dist/leaflet.css" integrity="sha256-p4NxAoJBhIIN+hmNHrzRCf9tD/miZyoHS5obTRR9BMY=" crossorigin=""><script src="https://unpkg.com/leaflet@1.9.4/dist/leaflet.js" integrity="sha256-20nQCchB9co0qIjJZRGuk2/Z9VM+kNiyxNV1lvTlZBo=" crossorigin=""></script></head>
   <body>
      <header>
         <div id="home"><a href="index.html">Frankfurter Postzeitung</a></div>
         <div class="navigation-container">
            <nav class="crumbs">
               <ul>
                  <li><a href="index.html">Index</a></li>
                  <li><a href="fp_1618.html">1618</a></li>
                  <li><a href="fp_1618_51.html">51</a></li>
                  <li>3. Wien (14. 12.)</li>
               </ul>
            </nav>
            <nav class="horizontal"><a title="vorherige Seite" href="fp_1618_51_2.html" class="button"> &lt; </a><a title="nächste Seite" href="fp_1618_51_4.html" class="button"> &gt; </a></nav>
         </div>
         <hr>
      </header>
      <main>
         <header>
            <h2>Frankfurter Postzeitung, Jahrgang 1618, 51, Korrespondenz 3</h2>
         </header>
         <section>
            <article class="correspondence" id="fp_1618_51_3">
               <span class="page-number"><a href="https://brema.suub.uni-bremen.de/zeitungen17/periodical/zoom/904458" target="_blank">SUUB: 904458</a></span><h2>
                  <span class="lb">1</span>Auß Wien vom <span class="date" title="1618-12-14">14. Ditto</span>.</h2>
               
               <p>
                  <span class="lb">1</span>
                  <a href="fp_1618_51_3.html#1" id="1" class="correspondence-milestone">[#1:]</a>
                  Der H. Prelat võ Zwethal iſt ſelbſt alher kom̃en/ der bericht/ dz zwar in der Statt
                  <span class="br"></span><br><span class="lb">2</span>ziemlicher Schaden beſchehen/ von dem Boͤhmiſchen Volck/ aber im Cloſter ſeye
                  <span class="br"></span><br><span class="lb">3</span>jme vnd den ſeinigen kein Leidt widerfahren. Graff von Thurn helt gut Regiment.
                  <span class="br"></span><br><span class="lb">4</span>Er Herꝛ Prelat hat begert/ auff ein tag acht herzureiſen/ welches ſie jm frey geſtallt/
                  <span class="br"></span><br><span class="lb">5</span>doch darneben erſucht/ wann er ohne das zu jhrer Maj. komme/ zu erkundigen/ ob/
                  <span class="br"></span><br><span class="lb">6</span>vnnd weſſen man ſich deß Friedens halb zu getroͤſten/ Jtem/ obs J. M. befelch/ daß</p>
               <span class="page-number"><a href="https://brema.suub.uni-bremen.de/zeitungen17/periodical/zoom/904459" target="_blank">SUUB: 904459</a></span>
               
               <p>
                  <span class="lb">1</span>ſolcher Branntſchad in Boͤhmen beſchehen/ welchen ſie auff 3. Million Golt ſchaͤ-
                  <span class="br"></span><br><span class="lb">2</span>tzen/ vnd was dergleichẽ vmbſtaͤnd. Es habens zwar etliche vbel außgelegt/ dz Herr
                  <span class="br"></span><br><span class="lb">3</span>Prælat/ vnd ſeine Benachbarten/ den Boͤhmen ſo viel nachgeben/ hetten ſich jhnen
                  <span class="br"></span><br><span class="lb">4</span>widerſetzen ſollen/ Er ſich aber mit dem entſchuldiget/ dz ſie dieſes orts kein Schutz
                  <span class="br"></span><br><span class="lb">5</span>gewuſt/ vnd weil jnen von den Boͤhmen kein andere Beſchwerung/ als dz ſie aller-
                  <span class="br"></span><br><span class="lb">6</span>hand Victualia zufuͤhren muͤſſen/ doch vmbs Gelt bezahlt/ vnnd jhnen ſonſt kein
                  <span class="br"></span><br><span class="lb">7</span>Schad zugefuͤgt werde/ haben ſie deſſen auch deſto ſchlechter bedenckens gehabt.</p>
               
               <p>
                  <span class="lb">1</span>
                  <a href="fp_1618_51_3.html#2" id="2" class="correspondence-milestone">[#2:]</a>
                  
                  Herr Graff Tampier iſt noch in Crembs/ ruͤſtet eine neuwe Armada/ ſo ſich auff
                  <span class="br"></span><br><span class="lb">2</span>5000. Mann zu Roſſz vnd Fuß erſtrecken moͤchte/ auß/ vmb damit/ wo nie Fried
                  <span class="br"></span><br><span class="lb">3</span>wirt/ die Boͤhmen auß Oeſterreich zu ſchlagen/ die Paͤſſz oͤffnen/ vñ Budweiß ent-
                  <span class="br"></span><br><span class="lb">4</span>ſetzen/ Dann weil das Volck in Budweiß mangel an Gelt/ Prouiandt vnd Klei-
                  <span class="br"></span><br><span class="lb">5</span>dungen hat/ vñ darneben taͤglich ſchantzen/ ſcharmuͤtzeln vnd arbeiten muͤſſen/ wer-
                  <span class="br"></span><br><span class="lb">6</span>den ſie vngeduͤltig/ Vnter deſſen iſt Zeitung eynkommen/ daß Conte Boucquoy
                  <span class="br"></span><br><span class="lb">7</span>in Budweiß außgefallen/ den Marckt Graͤplitz in grundt abgebrannt/ vnnd viel
                  <span class="br"></span><br><span class="lb">8</span>Boͤhmen erlegt/ deſſen ſie ſich auffs new beſchweren/ vnd geſchworen haben ſollen/
                  <span class="br"></span><br><span class="lb">9</span>ſo ferꝛn mit dem brennen kein auffhoͤren gemacht werde/ wollen ſie Oeſterreich biß
                  <span class="br"></span><br><span class="lb">10</span>ans Marckfeld verbrennen/ Jre Maj. tragẽ an ſolchem Schaden keinen gefallen/
                  <span class="br"></span><br><span class="lb">11</span>in maſſen ſie ſolches dem Conte de Boucquoy verwieſen/ auch alles brennen vnd
                  <span class="br"></span><br><span class="lb">12</span>verhergen ernſtlich verbotten/ Das Schreiben aber ſoll durch den Graffen von
                  <span class="br"></span><br><span class="lb">13</span>Thurn/ weil er alle Paͤſſz hineyn hat/ ſelbſt beſtellt werden.</p>
               
               <p>
                  <span class="lb">1</span>
                  <a href="fp_1618_51_3.html#3" id="3" class="correspondence-milestone">[#3:]</a>
                  
                  Herr Palatinus in Hungern hat die Staͤnde nach Frey Staͤttel beyſammen
                  <span class="br"></span><br><span class="lb">2</span>beſchrieben/ da wirdt gehandelt/ ob die von den Geiſtlichen geworbene Heyduggen
                  <span class="br"></span><br><span class="lb">3</span>vom Landt/ Priuatperſonen/ zu bezahlen/ ſeyn in 5000. beyſammen/ welche
                  <span class="br"></span><br><span class="lb">4</span>Jh. Keyſ. Maj. zum beſten/ herauff kommen ſollen.</p>
               
               <p>
                  <span class="lb">1</span>
                  <a href="fp_1618_51_3.html#4" id="4" class="correspondence-milestone">[#4:]</a>
                  Die Oeſterreicher wollẽ noch zur zeit weder Volck noch Gelt wider die Boͤhmen
                  <span class="br"></span><br><span class="lb">2</span>verwilligen/ bitten jhre Maj. allein ſie wollen mit den Boͤheimen Fried machen.</p>
               
               <p>
                  <span class="lb">1</span>
                  <a href="fp_1618_51_3.html#5" id="5" class="correspondence-milestone">[#5:]</a>
                  Nach dem jre Maj. die Keyſerin/ nun lange zeit ſchwach geweſen/ ſeindt ſie heut
                  <span class="br"></span><br><span class="lb">2</span>in Gott ſeliglich entſchlaffen/ derwegen hie wider Trawrigkeit eyngefallen.</p>
               </article>
         </section>
      </main>
      <aside id="meta">
         <section class="metadata"></section>
      </aside>
      <footer>
         <hr>
         <ul>
            <li><a href="https://github.com/FabiPeters/frankfurter_postzeitung">GitHub-Datenrepo</a></li>
         </ul>
      </footer>
   </body>
</html>