<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 43, Artikel 5</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_43.html">43</a><span> / </span><a href="fp_1618_43_5.html" class="active">5</a></nav>
      </header>
      <main>
         <header id="page-header">
            <h1>Jg. 1618, Ausg. 43, Artikel 5</h1>
            <nav class="nav_horizontal"><a href="fp_1618_43_4.html"> &lt; </a><span> — </span><a href="fp_1618_43_6.html"> &gt; </a></nav>
         </header>
         <article class="letter" id="fp_1618_43_5">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904431" target="_blank">SUUB: 904431</a></div>
            <h2>
               Auß deß <span class="place">Gravenhage</span> vom <span class="date" title="1618-10-24">24. Ditto</span>.
               				</h2>
            
            <p>
               Der Aduocat Barnefeld iſt bey den Herꝛn Staden General/ wie auch den von
               					<br>Hollandt von allen ſeinen Digniteten abgeſetzt/ vnd degradirt worden/ warauff den
               					<br>Herꝛn Commiſſarien iſt befohlen/ jhme das groſſe Sigel von Holland/ neben alle
               					<br>Brieffe/ welche das Land angehen/ abzufordern/ wie auch als bald geſchehen/ wel-
               					<br>ches alles er mit nicht wenig entſetzung hat angehoͤrt.
               				</p>
            
            <p>
               Jn mittelſt continuiren die Verſamblungen/ ſo bey den Herꝛn Staden Gene-
               					<br>ral / wie auch die von Hollandt/ noch taͤglich vmb ſich zu berathſchlagen/ wie ferrner
               					<br>alle Vnordnungen abzuſchaffen ſeindt/ vnd ein beſſer Regierung anzuſtellen/ der
               					<br>Magiſtrat allhie ſoll dieſe Wochen auch abgeſetzt werden/ in gleichem in den 4. an-
               					<br>dern Staͤtten/ die noch reſtirn/ auch geſchehen wirt/ nemlich Rotterdamb/ Gouda/
               					<br>Leyden vnd Harlem.
               				</p>
            
            <p>
               Verſchienen Dinſtag iſt der geſtorbene Luͤbecker/ der Hanſee Staͤtten Geſand-
               					<br>ter/ allhie in der groſſe Kirch/ in ein ſonderlich gekaufft Grab/ oder Kelda/ gar
               ſtatt-
               					<br>lich begraben worden/ jre Exc. nebenſt Graff Heinrichen/ ꝛc. wie auch die Deputir-
               					<br>ten von den Prouintzen/ mit den andern Collegien/ vnd viel vornemme Perſonen/
               					<br>ſeindt ſelbſten mitgangen/ vnd der Leiche gefolget. Der Secretarius von Luͤbeck iſt
               					<br>jetzt an ſeine ſtatt kommen/ vmb jre Sachen abzuhandeln.
               				</p>
            
            <p>
               Man erwartet allhier bald Geſandten auß Boͤheim/ vmb in Namẽ der Staͤn-
               					<br>den mit den Herꝛn Staden vber die zugeſagte Huͤlffe zu tractiren/ vnd einen endli-
               					<br>chen Beſchluſſz zu machen.
               				</p>
            
            <p>
               Vor wenig tagen iſt ein Geſandter von dem Hertzog von Churland allhier an-
               					<br>kommen/ auch etliche Brandenburgiſche Officiern/ ohne noch zu wiſſen/ zu wz end.
               				</p>
            
            <p>
               Dieſen Mittag ſolle der Printz zu Vranien nach Leyden reyſen/ vmb allda/ vnd
               					<br>in den reſtirenden Staͤtten mit der Reformation der Magiſtraten fortzufahren/
               					<br>dann die von Rotterdamb vnd Leyden haben ſelbſten gebetten/ dz jre Exc. erſtestags
               					<br>darkommen ſolle/ vnd ſie von jren Dienſten abſetzen/ dieweil ſie von jren Vntertha-
               					<br>nen keinen Frieden haben.
               				</p>
            
            <p>
               Der geweſene Amb. Arſſen iſt jetzt ſeiner beruͤhmbten Qualification vnd Expe-
               					<br>rientz halben vnter der Hollaͤndiſchen Ritterſchafft angenommen/ vmb jedesmals
               					<br>zu Rath zu erſcheinen/ welches dem von der Mylen/ ſeinem <span class="aq">Aduerſario,</span> nit wollge-
               					<br>fallen wirdt.
               				</p>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>