<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1615, Ausg. 39, Artikel 5</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1615.html">1615</a><span> / </span><a href="fp_1615_39.html">39</a><span> / </span><a href="fp_1615_39_5.html" class="active">5</a></nav>
      </header>
      <main>
         <header id="page-header">
            <h1>Jg. 1615, Ausg. 39, Artikel 5</h1>
            <nav class="nav_horizontal"><a href="fp_1615_39_4.html"> &lt; </a><span> — </span><a href="fp_1615_39_6.html"> &gt; </a></nav>
         </header>
         <article class="letter" id="fp_1615_39_5">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904230" target="_blank">SUUB: 904230</a></div>
            <h2>
               
               <span class="place">Prag</span> vom <span class="date" title="1615-10-02">2. Octob. Anno. 1615</span>.
               				</h2>
            
            <p>
               Vor dißmal von newem wenig beſondere / als daß am nechſt verſchienen
               					<br>Dienſtag zu Nachts Herꝛ Wentzel Kinßky auß ſeiner alten Cuſtodi kom̃en vnd
               					<br>in juͤngſt angedeutes Hauß neben dem guͤlden Poſthorn / am AltStaͤtter Ringk
               					<br>gefuͤhrt vnd geſetzt worden / doch hat er daſelbſten nicht mehr als eine Stuben vnd
               					<br>Kammerinnen / welche allenthalben mit eyſſrnen Ruͤgeln / Schloͤſſern/ Gattern
               					<br>vnd Thuͤren dermaſſen verwahrt vnd vermacht worden / alſo daß er lieber het
               					<br>auff dem Rathhauß bleiben ſollen / dann er wenig vortheils auſſer daß er vff den
               					<br>Marck ſehen kan / vnd ſoll er nun alda ſo lang ſitzen / biß vff nechſt kuͤnfftig Mitt-
               					<br>faſten Recht / vnd erwarten was jhm daſſelbig mitbringen wird/ ſein Gemahl iſt
               					<br>ſtets bey jhm / wann man zu jhm will/ muß man allzeit durch drey Thuͤren gehen /
               					<br>ehe man zu jhm kompt / vor deren jede ein Schildtwacht ſtehet / vnd muͤſſen jhn al-
               					<br>lezeit Tag vnd Nacht 24. Mußquetirer verwachen / was es nun fuͤr ein Auſz-
               					<br>gang mit jhme gewinnen wird / das wird die Zeit gebn.
               				</p>
            
            <p>
               Unſer Landtag ſoll auff kuͤnfftige Wochen gewiſz geſchloſſen werden/ vnd
               					<br>ſagt man daß Jhr Mayeſt. dem Schluß ſelbſt meyg er Perſon beywohnen vnd
               					<br>darbey ſitzen werden / vnd ſo viel man vernimbt/ ſollen an jetzt Jhre Majeſt. mit
               					<br>den Herꝛn Staͤnden / wegen deren gethanen bewilligung allergnaͤdigſt content
               					<br>ſeyn / ſo haben ſe der juͤngſten Jhre Kayſ. Majeſt. den Herꝛn Staͤnden weiter fuͤr-
               					<br>tragen laſſen / daß ſie ſich wegen der Keyſerin Kroͤnung eines gewiſſen Termins
               					<br>vnnd Tags entſchlieſſen ſollen / vnd wie man ſagt / ſoll die Kroͤnung vmb die H.
               					<br>drey Koͤnig Tag hinauß beſchehen / vnd ein ſonderlicher Landtag darzu auß ge-
               					<br>ſchrieben werden.
               				</p>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>