<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 39, Artikel 4</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_39.html">39</a><span> / </span><a href="fp_1618_39_4.html" class="active">4</a></nav>
      </header>
      <main>
         <header id="page-header">
            <h1>Jg. 1618, Ausg. 39, Artikel 4</h1>
            <nav class="nav_horizontal"><a href="fp_1618_39_3.html"> &lt; </a><span> — </span><a href="fp_1618_39_5.html"> &gt; </a></nav>
         </header>
         <article class="letter" id="fp_1618_39_4">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904414" target="_blank">SUUB: 904414</a></div>
            <h2>
               Auß <span class="place">Prag</span> vom <span class="date" title="1618-09-22">22. Ditto</span>.
               				</h2>
            
            <p>
               In dieſem Koͤnigreich ſtehet es ſehr gefehrlich/ vnd hoͤret man nichts/ dann von
               					<br>Tyranniſiren/ es ſindt bereit vber 60. Doͤrffer verbrant/ Weib vnnd Kinder jaͤm-
               					<br>Merlich ermordet/ vnter andern ſich aber begeben/ daß einer ein Weib gefragt/ ob
               					<br>ſie ſich zur Religion <span class="aq">ſub vtraque</span> bekennen thete/ als ſie ſolches bejahet/ hat er Jhr
               					<br>jhr Kindt auß den Armen geriſſen/ daſſelbe auff 2. Stuͤcken gehawen/ ſagent nun
               					<br>haſtu den Leib/ vnd Blut beijſammen/ vnd das vnſchuldige Kindt der Mutter ins
               					<br>Angeſicht geworffen/ dem Herꝛn Tyrſchka/ welcher doch dem Feindt ſol ſehr zuge-
               					<br>than ſeyn/ haben ſie 24 Doͤrffer abgebrandt/ vnd vnter andern Mordthaten ſo ſie
               					<br>begangen 22. Vnmuͤndige hingerichtet/ der Feindt iſt vor drey tagen auffgebro-
               					<br>chen/ in der nacht geflohen/ ſein Laͤger verlaſſen/ terminirt in dē Landt/ ſenget/
               bren-
               					<br>net/ raubet/ vnnd mordet nach Barbariſcher Art/ die Staͤndiſche als ſie diß ver-
               					<br>nommen/ ſindt gleich hernach gefolget/ koͤnnen den Feindt zur Schlacht nit brin-
               					<br>gen/ wil keinen Standt halten/ wirdt ſich vielleicht etlicher Staͤtt impatroniren/
               					<br>vnd das Winterlaͤger halten woͤllen/ Das Manßfeldiſch Volck/ ſo allbereit in
               					<br>Boͤhmen/ wirdt ſtuͤndtlich zu Prag erwartet/ wohin denſelben jhr Ordinanz ge-
               					<br>geben/ weiß man noch nicht/ Interim koͤmmet viel Volck zu Roß/ vnd Fuß/ von
               					<br>drey Creyſen allhier/ ſindt zur Defenſion der Statt deputirt/ Vorgeſtern ſind all-
               					<br>hier etliche Faͤhnlein Knecht/ welche von der Buͤrgerſchafft eignen Koſten vnter-
               					<br>halten/ zur Muſterung gefuͤhret worden/ alſ aber in dem <span class="aq">Iuramento</span> geſtanden/
               					<br>Der Keyſ. May. vnd wider dero Feindt ſich zu verpflichten/ vnd zu ſchweren/ hat die
               					<br>gantze Buͤrgerſchafft ſich deſſen zum hoͤchſten beſchwerdt/ vnd von den Commiſ-
               					<br>ſarien runde Erklerung haben woͤllen/ ob ſie dieſe <span class="aq">Formulam iuramenti</span> von den
               				</p>
            
            <div class="page-number"><a href="https://brema.suub.uni-bremen.de/zeitungen17/periodical/zoom/904415" target="_blank">SUUB: 904415</a></div>
            
            <p>
               Statt Raͤthen/ oder den Herꝛn Directoren bekommen/ weil aber die Commiſſa-
               					<br>rien keine Antwort von ſich ſtellen woͤllen/ iſt man <span class="aq">re infecta</span> darvon gezogen/ der
               					<br>nechſte Tag wirdt die Practicquen eroͤffnen.
               				</p>
            
            <p>
               Die Maͤrheriſche Geſandten/ Fuͤrſt von Liechtenſtein/ Herꝛ Carl von Tſchiro-
               					<br>tin/ vnd Herꝛ von der Leippa/ ſind dieſer Tagen allhier ankommen/ haben bey den
               					<br>Staͤnden Audienz gehabt/ auch auff begehren/ die <span class="aq">media compoſitionis</span> eroͤffnet
               					<br>weil aber dieſelbe der gantzen Nation ſchmehelich/ vnd vnreputirlich/ doͤrfften ſie
               					<br>Schwerlich angenommen werden.
               				</p>
            
            <p>
               Sambſtag/ Son. vnnd Montag ſindt 12. ſtuͤck Geſchuͤtz auß hieſigem Zeug-
               					<br>hauß herunder in die alt Statt/ vnd theils dem Boͤhmiſchen Feldtlaͤger nachge-
               					<br>fuͤhret worden/ das Landtvolck aller Enden auffgebotten/ vnd der 5. Mann allbe-
               					<br>reit in die Ruͤſtung/ In Summa es koͤmpt ein ſolches anſehnliches Volck an-
               					<br>hero/ deſſen ſich zu verwundern/ in maſſen dann auch noch taͤglich geworben wird/
               					<br>Gott komme ins Mittel/ der Marggraff von Jaͤgerndorff iſt zwar mit der Schle-
               					<br>ſiſchen Huͤlff bereit auff dem Boͤhmiſchen Boden angelangt geweſen/ als aber
               					<br>der Fuͤrſt von Brieg/ vom Keyſ. Hoffe zuruͤck kommen/ iſt ſolcher Fortzug ver-
               					<br>wehret/ vnd das Volck wider auff die Grentzen in das alte quartier erfordert wo-
               					<br>den/ vnd allda auff 1. October deß angeſtellten Landtags zu Preßburg erwarten
               					<br>ſollen/ welches den Boͤhmen ein groſſen vnwillen gemacht.
               				</p>
            
            <p>
               Der Graff von Manßfeldt iſt mit wenig Perſohnen herein kommen/ heut bey
               					<br>den Herꝛn Staͤnden Audienz gehabt/ vnnd Ordinanz begert/ der iſt zu beyden
               					<br>Heeren als General/ ins Laͤger beſchieden worden/ mit ſelbigen ſich zuvor zu vn-
               					<br>terreden/ wird heut hinauß poſtiren/ deſſen Volck ligt auff den Pilßniſchen Doͤrf-
               					<br>fern herumb/ daß ſie alſo dieſe Statt von weiten belaͤgern/ vnd haben die Pilßner
               					<br>jhre drey Vorſtaͤtt nachtszeit ſelbſten abbrennen laſſen.
               				</p>
            
            <p>
               Allhie thut man nicht allein vor den Staͤtten/ Schantzen verfertigen/ ſondern
               					<br>auch viel Gaſſen mit Ketten verſchlieſſen/ vnd etliche enge Durchgaͤng gantz ver-
               					<br>machen.
               				</p>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>