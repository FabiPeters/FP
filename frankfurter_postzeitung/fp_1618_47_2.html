<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 47, Artikel 2</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_47.html">47</a><span> / </span><a href="fp_1618_47_2.html" class="active">2</a></nav>
      </header>
      <main>
         <header id="page-header">
            <h1>Jg. 1618, Ausg. 47, Artikel 2</h1>
            <nav class="nav_horizontal"><a href="fp_1618_47_1.html"> &lt; </a><span> — </span><a href="fp_1618_47_3.html"> &gt; </a></nav>
         </header>
         <article class="letter" id="fp_1618_47_2">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904446" target="_blank">SUUB: 904446</a></div>
            <h2>
               Auß <span class="place">Venedig</span> vom <span class="date" title="1618-11-16">16. Ditto</span>.
               				</h2>
            
            <p>
               Genueſiſche Brieffe bringen/ der <span class="aq">Marcheſe S. Croce</span> were mit der Capitana
               					<br>auß Spania / vnd 4. andern deß <span class="aq">Duca Doria</span> Galeren nach Neapoli abgefahren/
               					<br>von den 700. Neapolitaniſchen Soldaten/ ſo vnlengſt zu Vado eyngeladen/ vnd
               					<br>mit deß Doria Galeren nach Spania gefahren/ ſeind nur 400. wider kom̃en/ der
               					<br>Reſt geſtorben/ entlauffen/ vnd theils auff den Spaniſchen Cuſten kranck blieben.
               				</p>
            
            <p>
               Von Meylandt wirdt auiſirt/ daß man allda im Werck/ die Jtalianiſche Re-
               					<br>gimenten zu compliren/ vnd nach Sardegna zu fuͤhren.
               				</p>
            
            <p>
               Jn den Graubuͤnten continuiren die Rumorn noch immer fort/ vnnd werden
               					<br>viel von jren Aemptern geſetzt/ wegen dieſer Furor hat ſich der Frantzoͤſiſche Amb.
               					<br>in Schweitz/ vnd der Venediſche auff den Grentzen vom Thal Camonica retirirt/
               					<br>der Biſchoff von Coira aber auff deß Reichs boden ſaluirt/ wollen vnter deſſen die
               					<br>Canonichen zu der Wahl eines andern Biſchoffs dringen/ foͤrchten gantz keinen
               					<br>Potentaten/ muͤſſen alſo die Catholiſchen viel leiden/ deren haben viel zu Meylandt
               					<br>Gelthilffe geſucht/ weil es aber nicht auß befelch der gantzen Gemein beſchehen/ we-
               					<br>nig verricht/ mit Gelt koͤndten ſie im Land Soldaten gnug bekommen/ ohne einige
               					<br>frembde hineyn zu fuͤhren.
               				</p>
            
            <p>
               Man vernimpt/ dz zu Brindiſi eine reichgeladene Vaſel/ ſo hieher gewolt/ ver-
               					<br>arreſtirt ſeye/ vnd iſt zu Bergamo der Capitain Sciabiliſchi mit 500. Reutern fuͤr
               					<br>hieſiger Herꝛſchafft ankommen/ es werde deſſen Vetter auch mit einer anzahl er-
               					<br>wartet/ vnd befind ſich vnſere Armada noch bey <span class="aq">Capo S. Maria</span>.
               				</p>
            
            <p>
               Mitwochen ſpat ſeindt im <span class="aq">Ecc. Senato</span> zũ general Proueditorn zu Corfu/ Zan-
               					<br>te vnd Ceffalonia/ der <span class="aq">III. Sig Zaccaria Cabriel,</span> in Jſtria/ vnd <span class="aq">Terra Ferma</span> aber
               					<br>der <span class="aq">IIl ſig. Antonio Barbaro</span> erwehlt worden/ vnd gehet das geſchrey/ dem <span class="aq">Ecc.</span> ge-
               					<br>neral Barbarigo hab Befelch empfangen/ ſich in ſtaͤttiger bereitſchafft zu halten/
               					<br>weiln verlaut/ daß die Spanier noch enſchloſſen/ mit einer groſſen anzahl gevierdte
               					<br>Vaſellen im Golffo zukommen/ vmb die Soldaten von Trieſt dem Koͤnig Ferdi-
               					<br>nanden zu huͤlffe zufuͤhren.
               				</p>
            
            <div class="page-number"><a href="https://brema.suub.uni-bremen.de/zeitungen17/periodical/zoom/904447" target="_blank">SUUB: 904447</a></div>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>