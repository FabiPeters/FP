<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 40, Artikel 7</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_40.html">40</a><span> / </span><a href="fp_1618_40_7.html" class="active">7</a></nav>
      </header>
      <div class="page-content">
         <aside>
            <nav id="horizontal"><a href="fp_1618_40_6.html"> &lt; </a><span> — </span><a href="fp_1618_40_8.html"> &gt; </a></nav>
            <nav id="siblings">
               <ul>
                  <li><a href="fp_1618_40_1.html">1</a></li>
                  <li><a href="fp_1618_40_2.html">2</a></li>
                  <li><a href="fp_1618_40_3.html">3</a></li>
                  <li><a href="fp_1618_40_4.html">4</a></li>
                  <li><a href="fp_1618_40_5.html">5</a></li>
                  <li><a href="fp_1618_40_6.html">6</a></li>
                  <li>7</li>
                  <li><a href="fp_1618_40_8.html">8</a></li>
                  <li><a href="fp_1618_40_9.html">9</a></li>
               </ul>
            </nav>
         </aside>
         <main>
            <article class="letter" id="fp_1618_40_7">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904419" target="_blank">SUUB: 904419</a></div>
               <h2>
                  Auß deß <span class="place">Gravenhage</span> vom <span class="date" title="1618-10-02">2. Octob</span>.
                  				</h2>
               
               <p>
                  Auß Engellandt wirdt beſtettiget/ daß der Heyraht zwiſchen ſelbigen Prinzen/
                  					<br>vnd der Spaniſchen Infantin/ nun allerdings ein Loch gewunnen/ vnd wolte der
                  					<br>Koͤnig nichts mehr darvon hoͤren.
                  				</p>
               
               <p>
                  Es haben die Herꝛn General Staden/ ſampt S. Exc. den Boͤhmiſchen Staͤn-
                  					<br>den/ auff jhr gethanes Schreiben gar freundtlich geantwortet/ vnnd wie verlaut/
                  					<br>alle muͤgliche Huͤlff verſprochen. Dieſer Tagen iſt der Obriſte Ketler/ im Nah-
                  					<br>men deß Churf. von Brandenburg allhie geweſt/ vnd als er mit den Herꝛn Sta-
                  					<br>den/ vnd S. Exc communicirt/ als baldt nach Cleve verreiſt.
                  				</p>
               
               <p>
                  Die Compagnia auff Weſt. Indien iſt nun allerdings beſchloſſen/ vnd wirdt
                  					<br>die Zuruͤſtung ehiſt mit Macht beſchehen/ Jnterim gehet die Navigation auff
                  					<br>Oſt Jndien/ zu groſſem Nachtheil der Spanier faſt von allẽ Orten im Schwang/
                  					<br>die in Dennemarck zugeruͤſte Schiff werden erſttags auch dahin abfahren/ vnd
                  					<br>iſt vor den Frantzoͤſiſchen Handelſleuten zu <span class="aq">S. Malo</span> ein Schiff von dannen/ mit
                  					<br>reicher Ladung angelangt.
                  				</p>
               
               <p>
                  Es werden hier zu Landt noch 12. Schiff armirt/ welche zu den andern ſtoſſen
                  					<br>ſollen/ die See<span class="supplied">[-]</span>Rauber deſto geſchwinder zu vertilgen. Vergangene Tage iſt all-
                  					<br>hie einer in Hafftung genommen/ ſo vor gehabt/ etwas wider S. Exc. zu attenti-
                  					<br>ren/ wie man dann gewiſſe Kundſchafft/ daß dergleichen Geſellen noch mehr vor-
                  					<br>handen ſeyn/ derwegen auff ſolche fleiſſige achtung gegeben wirdt.
                  				</p>
               
               <p>
                  Verſchienen Donnerſtag haben die verordnete Commiſſarien/ den Hogerbeets
                  					<br>von Leyden/ das erſte mal vber etliche Puncten/ von deß Ledenbergs Außſage exa-
                  					<br>minirt/ vnd als ſie darnach jhne Ledenberg/ daruͤber auch verhoͤrt/ hat derſelbe ſich
                  					<br>die folgende Nacht/ auff ſeinem Beth ſelbſt erſtlich mit ſeinem Meſſer 2. Stich in
                  					<br>den Bauch geſtochen/ vnd darauff mit einem groſſen Federmeſſer die Gurgel ab-
                  					<br>geſchnitten/ vnd alſo elendiglich geſtorben/ als nun ſein Sohn/ von 17. Jahren/ ſo
                  					<br>ſeiner pflegen ſolte/ ſolches innen worden/ hat er ein groß Geſchrey gemacht/ alſo
                  					<br>daß die Wacht hinein kommen/ vnd alles geſehen/ vnd ſagt der Sohn/ ſein Vatter
                  					<br>habe deß Abendts ganz klaͤglichen zu jhm geſagt/ Kindt ich hab gethan daß Gut/
                  				</p>
               
               <div class="page-number"><a href="https://brema.suub.uni-bremen.de/zeitungen17/periodical/zoom/904420" target="_blank">SUUB: 904420</a></div>
               
               <p>
                  vnd Blut koſten wirdt/ zu deme befinde ich mich ſehr ſchwach/ wil etwas Artzeney
                  					<br>einnemmen/ wann du deß nachts etwas hoͤren wirſt/ ſo laß es dich nicht jrren/ dañ
                  					<br>ich jnner zweyen Tagen nicht zu Stul gangen/ hat alſo der Knab nichts als das
                  					<br>Getuͤmmel ſeines Vatters/ als er verſchieden/ gehoͤrt.
                  				</p>
               
               <p>
                  Darauff ſelbigen morgens fruͤhe vmb 7. Vhren ſich die Herꝛn Staden ver-
                  					<br>ſamblet/ mit eigener Poſt S. Exc berichtet/ vnd iſt reſolvirt worden/ man ſol den
                  					<br>todten Coͤrper etwas balſamiren/ vnd biß an den Tag der Sententz der andern zu
                  					<br>verwahren. Immittelſt wirdt mit dem Examiniren der andern auch ſtarck fort
                  					<br>gefahren/ vnd moͤchten die abweſenden auch baldt eingeruffen werden/ man hat
                  					<br>den von der Mylen in der Sache wider den Arnſen condemnirt/ vnnd auß dem
                  					<br>Raht von den Staden entſetzt. Der Herꝛn Staden Schreiber Treel der jhre Ge-
                  					<br>heimbnuſſen den andern offenbahret/ hat ſich auch abſentirt/ vnd ſeine Gelder als
                  					<br>16000 fl. ſo er auff dem Contor von Holland <span class="aq">in depoſito</span> gehabt/ mit ſich genom-
                  					<br>men/ der iſt ſchon 2. mal eingeruffen worden.
                  				</p>
               </article>
         </main>
      </div>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>