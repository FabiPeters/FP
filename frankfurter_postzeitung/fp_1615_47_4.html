<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1615, Ausg. 47, Artikel 4</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1615.html">1615</a><span> / </span><a href="fp_1615_47.html">47</a><span> / </span><a href="fp_1615_47_4.html" class="active">4</a></nav>
      </header>
      <main>
         <header id="page-header">
            <h1>Jg. 1615, Ausg. 47, Artikel 4</h1>
            <nav class="nav_horizontal"><a href="fp_1615_47_3.html"> &lt; </a><span> — </span><a href="fp_1615_47_5.html"> &gt; </a></nav>
         </header>
         <article class="letter" id="fp_1615_47_4">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904244" target="_blank">SUUB: 904244</a></div>
            <h2>
               Auß <span class="place">Coͤlln</span> vom <span class="date" title="1615-10-03">3. Octob</span>.
               				</h2>
            
            <p>
               Seither meinem juͤngſten/ iſt ſonderlich nicht viel Schriftwuͤrdigs vor gefallen/
               					<br>allein daß das Stadiſch Kriegsrolck ſo noch im Land zu Braunſchweig liegen/
               					<br>die Statt Stoltenaw vnd mehr andere Orth ſo dem Hertzog von Braunſchweig
               					<br>zugehoͤrig/ eingenommen/ vnd wie verlaut/ woͤllen ſie nicht von dannen ziehen/ biß
               					<br>die Sachen mit dem Hertzogen verglichen/ zu welchem End/ viel der Fuͤrſten vnd
               					<br>Herrn Geſandten zu Halberſtatt bey einander geweſen/ aber vnverrichter Sa-
               					<br>chen wider von einander gezogen/ dann die Propoſition alſo vorgetragen/ daß ſie
               					<br>der Statt Braunſchweig/ noch den Haͤnſeeſtaͤtten nicht annehmlich/ dann weilen
               					<br>die Haͤnſeeſtaͤtt mercken/ daß ſie ſtarck genug von Volck/ dem Hertzogen wider-
               					<br>ſtandt zu thun/ werden ſie jhren Vortheil in der Hand behalten / vnd nichts bewil-
               					<br>ligen/ es ſeye dann der Statt Braunſchweig zum groſſen Vertheil/ ſonſten leſt
               					<br>der Hertzog die Statt Wolffenbuͤttel ſtarck befeſtigen/ vnd viel Schantzen vnnd
               					<br>Bollwercken darvor auffwerffen/ foͤrchtent/ der Haͤnſeeſtaͤtt Volck moͤchten jhn
               					<br>dann belaͤgern/ derwegen er newe Geſandten an die Statt Braunſchweig geſchickt
               					<br>vnd einander Zuſammenkunfft begert hat/ worzu dann die Statt Bremen/ Ham-
               					<br>burg/ Luͤbeck/ Roſtock jhre Deputirten auch abfertigen ſollen/ ob es etwas fruch-
               					<br>ten wird/ gibt de Zeit.
               				</p>
            
            <p>
               Von Bremen wird geſchrieben/ daß die Haͤnſeeſtaͤt im geringſten Pun-
               					<br>cten dem Hertzogen nicht weichen woͤllen/ Er habe dann allen Koſten vnd Scha-
               					<br>den/ ſo an der Statt Braunſchweig mit dieſer Belaͤgerung verdorben/ Ja was
               					<br>vor 9. Jahren von ſeinem Herrn Vatter fuͤr Schaden gethan/ außgericht vnnd
               					<br>bezahlt/ woͤllen derhalben von keiner Zuſammenkunfft hoͤren/ laſſen ſich alſo duͤn-
               					<br>cken/ daß ſie den Vorſprung haben.
               				</p>
            
            <p>
               Man gibt auch auß/ daß ſie wider newe Patenten außgetheilet/ vnnd noch
               				</p>
            
            <div class="catchword">
               mehr
               				</div>
            
            <div class="page-number"><a href="https://brema.suub.uni-bremen.de/zeitungen17/periodical/zoom/904245" target="_blank">SUUB: 904245</a></div>
            
            <p>
               mehr Kriegsvolck zu Roſſz vnd Fuß werben laſſen/ wie dann allbereit der Graff
               					<br>von Eyſſenburg/ auffs new viel Reutter geworben/ vnd noch werben laͤſt.
               				</p>
            
            <p>
               Von Hamburg wird geſchrieben/ daß das Volck an allen Orten hauffen-
               					<br>weiß nach Braunſchweig zeucht/ vmb zuſehen/ wie die Statt ſo jaͤmmerlich mit
               					<br>ſchieſſen verdorben/ vnd kein eintziger <span class="sic">Kirchthurn</span> bald gantz blieben/ geſchweigen
               					<br>der Waͤhll vnnd Haͤuſer/ ſo auch verhalten muͤſſen/ melden ſie auch daß der Koͤ-
               					<br>nig von Dennemarck daher wider nach Hauß gezogen ſey/ iſt aber niemandt der
               					<br>kan ſagen/ das er jhn geſehen hat.
               				</p>
            
            <p>
               Zu Duͤſſeldorff iſt ein Schiff mit Habern angehalten/ ſo dem Printzen von
               					<br>Brandenburg nach Cleeff ſoll gefuͤhret werden/ vnd weilen ſelbige Haber im Ampt
               					<br>Wiedecken vnd andern Orten auffbracht/ vnd die Fuͤrſten ſich einmal vereinigt/
               					<br>die Gefaͤll gegeneinander zutheilen/ hat man ſelbigen an Jhr Fuͤrſtl. Gnad. von
               					<br>Newburg berichtet/ erwart man alſo Antwort wie es damit ſoll gehalten werden.
               				</p>
            
            <p>
               Der Churfuͤrſt von Coͤlln leſt zu Bohn groſſe Præparation machen/ wie
               					<br>dann auch der Churfuͤrſt von Trier zu Coblentz thun wird/ gegen die Wider-
               					<br>kunfft des Ertzhertzogen Maximiliani.
               				</p>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>