<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 35, Artikel 6</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_35.html">35</a><span> / </span><a href="fp_1618_35_6.html" class="active">6</a></nav>
      </header>
      <main>
         <header id="page-header">
            <h1>Jg. 1618, Ausg. 35, Artikel 6</h1>
            <nav class="nav_horizontal"><a href="fp_1618_35_5.html"> &lt; </a><span> — </span><a href="fp_1618_35_7.html"> &gt; </a></nav>
         </header>
         <article class="letter" id="fp_1618_35_6">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904403" target="_blank">SUUB: 904403</a></div>
            <h2>
               Auß deß <span class="place">Gravenhage</span> vom <span class="date" title="1618-08-30">30. Ditto</span>.
               				</h2>
            
            <p>
               Seither juͤngſten ſindt nunmehr in allen dieſen Hollaͤndiſchen Staͤtten die
               					<br>Warthgelder abgedanckt/ vnnd zwar etliche Tage zuvor ehe der Herꝛn General
               					<br>Staden Mandat publicirt worden/ damit es nicht das Anſehen hab/ daß ſie darzu
               					<br>gezwungen worden/ die Abgedanckten ſtellen ſich anderer Orten in Dienſte/ wie
               					<br>dann nicht wenig den Spaniſchen zugelauffen/ die von Rotterdamb hatten erſt-
               					<br>lich die Helfft abgedanckt/ vnd jhren <span class="aq">Syndicum</span> nach dem Haag abgefertigt/ bey
               					<br>den Herꝛn General Staden anzuhalten/ daß ſie die andere Helfft vnterhalten
               					<br>moͤchten/ weil es aber abgeſchlagen/ haben ſie ſich auch accommodirt.
               				</p>
            
            <p>
               Als der Raht zu Leyden die Warthgelder auffs Rahthauß beſcheiden/ jhren
               					<br>hinderſtelligen Soldt/ neben jhrem Abſchiedt/ vnd Paßporten zu empfangen/ ſind
               					<br>die Buͤrger/ vnnd junge Burſch gantz hefftig zugedrungen/ als nun ein Fendrich
               				</p>
            
            <div class="page-number"><a href="https://brema.suub.uni-bremen.de/zeitungen17/periodical/zoom/904404" target="_blank">SUUB: 904404</a></div>
            
            <p>
               mit ſeinem Rappier jhme den Weg machen woͤllen/ hat das Buͤrſchlein jhn mit
               					<br>
               S(?) da Finberzz Taghemnach geſtorben vnd wen erliche derſel-
               <br>
               be wolck Hauſtlgehalten finde 5 Capitain deß Landes verwieſen worden
               				</p>
            
            <p>
               
               <span class="gap">[…]</span> Harlem hat man den Wachtgeldern/ weil ſie auff 2. Jahr angenommen,
               					<br>geweſen <span class="gap">[…]</span> Monat Sold zu geben/ ob ſie nun wol anfaͤnglich damit zu frieden/ vñ
               					<br>ſelbſten nicht mehr gefordert/ haben ſie gleichwol nach dem ſie vernommen/ daß den
               					<br>
               <span class="gap">[…]</span> Leyden ein gantzer Monat geben worden/ auch ſo viel haben woͤllen/ als nun
               					<br>der Raht ſich deſſen gewegert/ haben etliche traͤw Woͤrter ſich verlauten laſſen/
               de-
               					<br>re<span class="gap">[…]</span> alsbaldt eingezogen worden.
               				</p>
            
            <p>
               Zu Leyden ſindt de die außgebante Buͤrger wider einkommen/ auch die 600. zuvor
               					<br>außgemuſterne Schuͤtzen/ wider vnter den alten Eydt/ angenommen/ es verlaut,
               					<br>S. Exc. werden <span class="supplied">[in]</span>
               <span class="gap">[…]</span> wenig Tagen/ neben der Herꝛn General Staden Deputir-
               					<br>ten/ nach Leyden ziehen vñ wie zu Vtrecht/ in allem gute Ordtnung ſtellen/ wie dañ
               					<br>daſelbſten groſſe Præparation gemacht wirdt/ S. Exc. auffs ſtattlichſte zu em-
               					<br>pfangen.
               				</p>
            
            <p>
               Die 6. Hollaͤndiſche Staͤtt/ Ambſterdamb/ Dorth/ Enckhuiſen/ ꝛc. haben eine
               					<br>ſtattliche Juſtification/ warumb ſie den <span class="aq">Curium</span> mit den andern ligirten Staͤt-
               					<br>ten nicht haben eingehen woͤllen/ in Truck außgehen laſſen/ vnnd darinnen ſtatt-
               					<br>liche <span class="aq">Narrata,</span> was ſie jedesmals wider deren eingefuͤhrte Newerungen im Raht.
               					<br>vorgebracht/ vnd warumb ſolche nicht einzugehen/ ſondern viel mehr zu ſtewren/
               					<br>angeregt.
               				</p>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>