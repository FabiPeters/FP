<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 40, Artikel 2</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_40.html">40</a><span> / </span><a href="fp_1618_40_2.html" class="active">2</a></nav>
      </header>
      <div class="page-content">
         <aside>
            <nav id="horizontal"><a href="fp_1618_40_1.html"> &lt; </a><span> — </span><a href="fp_1618_40_3.html"> &gt; </a></nav>
            <nav id="siblings">
               <ul>
                  <li><a href="fp_1618_40_1.html">1</a></li>
                  <li>2</li>
                  <li><a href="fp_1618_40_3.html">3</a></li>
                  <li><a href="fp_1618_40_4.html">4</a></li>
                  <li><a href="fp_1618_40_5.html">5</a></li>
                  <li><a href="fp_1618_40_6.html">6</a></li>
                  <li><a href="fp_1618_40_7.html">7</a></li>
                  <li><a href="fp_1618_40_8.html">8</a></li>
                  <li><a href="fp_1618_40_9.html">9</a></li>
               </ul>
            </nav>
         </aside>
         <main>
            <article class="letter" id="fp_1618_40_2">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904417" target="_blank">SUUB: 904417</a></div>
               <h2>
                  Auß <span class="place">Venedig</span> vom <span class="date" title="1618-09-28">28. Ditto</span>.
                  				</h2>
               
               <p>
                  Sambſtags hat man mit einem Jagt Schiff von der <span class="aq">Armada</span> Zeitung ge-
                  					<br>habt/ daß dieſelbe ſich von dem Raguſiſchen Meer nach <span class="aq">Corfu</span> begeben werden/
                  					<br>Selbigen Abendt iſt ein <span class="aq">Extraordinari</span> Currir auß <span class="aq">Spania</span> an hieſige Herꝛſchafft
                  					<br>kommen/ vnd als baldt mit der Antwort wider zuruͤck ſpedirt worden/ die Vrſach
                  					<br>kan man noch nicht wiſſen.
                  				</p>
               
               <p>
                  Von <span class="aq">Marſilia</span> wird aviſirt/ daß allda 6000. Muſquetten/ 4.000. lange Spieß
                  					<br>5000. Corſaletten/ vnnd 30. ſtuͤck Geſchuͤtz anbracht/ vnd wuͤrde auffs new viel
                  					<br>Volcks geworben/ man weiß noch nicht/ zu was Endt.
                  				</p>
               
               <p>
                  Genueſiſche Brieff bringen/ daß ſie auß <span class="aq">Barbaria Auiſo,</span> als die Corſariſchen
                  					<br>Mohren/ vnd andere in Thuniſi vernommen/ welcher geſtallt die Hollaͤnd. vnnd
                  					<br>Spaniſche Vaſellen jhre Schiff gefangen/ vnd zu, grundt geſchoͤſſen/ haben ſie
                  					<br>ſich zu rechen/ den Hollaͤndiſchen Conſul mit allen ſeinen angehoͤrigen in ſeinem
                  					<br>eigen Hauß verbrandt ſonſten bringt ein Schiff/ welches in 14. Tagen von Algieri
                  					<br>kommen/ daß die 12. Hollaͤndiſche Galleren/ als ſie etliche Tagen vor Algieri gele-
                  					<br>gen/ vnd viel Schoͤß mit Stuͤcken gewechſelt/ ſich endtlich wegen deß boͤſen Wet-
                  					<br>ters nach Sardegna begeben muͤſſen/ Es haben die Mohren vber gegebene Trewe
                  					<br>den Gub. <span class="aq">Baſtion di Francia</span> nicht allein gefangen/ ſondern auch den <span class="aq">Baſtion</span> vbel
                  					<br>zugericht/ vnd 80. Franzoſen dem <span class="aq">Vice Re</span> von Algieri zugefuͤhret.
                  				</p>
               
               <p>
                  Auß Piemont hat man/ man trachte dieſelbe Compagnien zu Roß vnd Fuß
                  					<br>in kleiner Anzahl zu reduciren/ das ander Volck aber bleibt in jhren gewoͤhnlichen
                  					<br>Orten liegen/ vnd gienge die Kriegsproviſion auch noch fort.
                  				</p>
               
               <p>
                  Auff hieſiger Herꝛſchafft Befehl ſind alle Außlaͤndiſche Vaſellen im hieſigen
                  					<br>Porto ſequeſtirt worden/ vmb etliche zu armiren/ vnd ſollen die 500. Italianiſche
                  					<br>Soldaten/ ſo allbereit nach <span class="aq">Malamocco</span> eingeladen/ vmb nach <span class="aq">Candia</span> zu fahren/
                  					<br>zuruͤck beruffen.
                  				</p>
               
               <p>
                  Auß Graubuͤnden hat man/ dieſelbe Vnruhe derſelbigen Oerter waͤret noch/
                  				</p>
               
               <div class="page-number"><a href="https://brema.suub.uni-bremen.de/zeitungen17/periodical/zoom/904418" target="_blank">SUUB: 904418</a></div>
               
               <p>
                  vnd hetten die von der Reformirten Religion den Ertzprieſter von <span class="aq">Sandron</span> ent-
                  					<br>haupten/ vnd den Leichnam vbel zurichten laſſen/ derowegen præpariren die Ca-
                  					<br>tholiſchen zu rechen.
                  				</p>
               </article>
         </main>
      </div>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>