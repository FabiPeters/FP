<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1615, Ausg. 39, Artikel 1</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1615.html">1615</a><span> / </span><a href="fp_1615_39.html">39</a><span> / </span><a href="fp_1615_39_1.html" class="active">1</a></nav>
      </header>
      <main>
         <header id="page-header">
            <h1>Jg. 1615, Ausg. 39, Artikel 1</h1>
            <nav class="nav_horizontal"><span> &lt; </span><span> — </span><a href="fp_1615_39_2.html"> &gt; </a></nav>
         </header>
         <article class="letter" id="fp_1615_39_1">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904227" target="_blank">SUUB: 904227</a></div>
            <h2>
               Auß <span class="place">Coͤllen</span> vom <span class="date" title="1615-10-08">8. Octobris Anno 1615</span>.
               				</h2>
            
            <p>
               
               <span class="in">V</span>Or diß mal iſt wenig newes zuſchreiben vorgefallen/ allein haben wir auß
               					<br>Lotringen daß die Reuther ſo <span class="person">Graff Bernhard von Witgenstein</span> vor die
               					<br>Printzen in Franckreich geworben vff den Frontiren ſollen zertreut ſeyn/
               					<br>auch theils das Geloch zahlen muͤſſen/ welches ſie jhrer Mutter nimmer klagen
               					<br>werden/ dann wie ſie den Paß mit gewalt nehmen wollen/ ſeynd die Lothringiſchen
               					<br>Vnderthanen zuſammen geruͤckt/ vnd ſich mit Huͤlff der Soldaten darwider ge-
               					<br>ſetzt.
               				</p>
            
            <p>
               Auß Franckreich haben wir/ daß der Koͤnig ſamt dem Parlament den Printz
               					<br>von Conde ſamt allen ſeinen Anhengeren vnd allen vom Adel/ welche ohne er-
               					<br>laubnuß des Koͤnigs vnd wider deſſen authoritet in ſeinem abweſen die Waffen
               					<br>in die Hand genommen anzeigen laſſen durch offene Mandaten/ auch mit auß-
               					<br>blaſung der Trommeten durch das gantze Koͤnigreich/ daß ſie in ein Monats-
               					<br>friſt die Waffen niederlegen/ dem Kriegsvolck abdancken/ die Gefangene ſo ſie
               					<br>haben / relaxiren / das Gelt ſo ſie der Cron genommen wider reſti<span class="supplied">[t]</span>uiren auch alles
               					<br>widerumd ſtelle / wie es geweſen / alß der Koͤnig von Pariß vffgebrochen/ alles vff
               					<br>Verluſt jhrer Ampter / Digniteten Haab vnd Gut / Priuilegien / Einkommen v<span class="supplied">[n]</span>d
               					<br>was ſie weiters haben / vnnd da ſie in beſtimter Zeit nit pariren woͤllen / ſollen
               ſie
               					<br>wenn der Koͤnig der zu Hauß kompt / der <span class="aq">Execution</span> vnd Straff nicht entge-
               					<br>hen vnd welche ſich hinfuͤhro / dem Koͤnig weiters entgegenſetzen werden / ſolle<span class="aq">n </span>in
               					<br>
               <span class="aq">crimen læſæ majeſtatis</span> verfallen / vnd demnach geſtrafft werden.
               				</p>
            
            <p>
               Von <span class="place">Roan</span> wird gemelt daß die <span class="aq">Copulation</span> nunmehr fuͤruber/ vnd iſt alles
               					<br>gar ſchlecht vnd ohne Ceremonien gluͤcklich abgangen/ vnd wird der Koͤnig ehiſt
               					<br>nach Pariß wider vffbrechen / man ſagt er ſ<span class="supplied">[o]</span>ll b<span class="supplied">[e]</span>fohlen haben / noch 4. Regiment
               					<br>zu Fuß anzunehmen / vnd die Vngehorſamen als Rebellen zuſtraffen / zu wel-
               					<br>chem End er dann das Jtalianiſch / Spanniſch Kriegsvolck auch auff die Fron-
               					<br>tiren verſchrieben / moͤchte alſo wol ein dapffers Fewer auß dieſem kleinen Fuͤnck-
               					<br>lein erwachſen / vnangeſehen die Statt durch das gantze Koͤnigreich ſo gegen den
               					<br>Printz von Conde runt erklaͤrt / daß ſie keinen Krieg im Landt haben wollen / da a-
               					<br>ber die Printzen was anfangen woͤllen / ſolten ſie ſehen / wie ſie ſolches gegen Jhre
               					<br>Mayeſt. verantworten koͤnnen.
               				</p>
            
            <p>
               Auß Spania haben wir / daß ſelbiger Koͤnig den Accordt ſo er mit dem Hertzo-
               					<br>gen von <span class="aq">Sauoya</span> gemacht / ratificirt vnd angenommen darvff dem Printzen <span class="aq">Phi-</span>
               <br>
               <span class="aq">liberto</span> deß Hertzogen Sohn befohlen mit ſeinen Galleren vnd Gallionen nach
               					<br>Lorache zufahren / vnd ſelbige Veſtung zu entſetzen / damit die Moͤhren deren nit
               				</p>
            
            <div class="catchword">
               maͤch
               				</div>
            
            <div class="page-number"><a href="https://brema.suub.uni-bremen.de/zeitungen17/periodical/zoom/904228" target="_blank">SUUB: 904228</a></div>
            
            <p>
               maͤchtig werden/ vnnd wo moͤglich ſelbige von dannen zutreiben.
               				</p>
            
            <p>
               Mit vnſerm Muͤlheimb hat es ſich ganz verkehrt. Man hat mit Gewalt woͤl-
               					<br>len ein Statt daraus machen / iſt aber nun verbotten/ denn wie vor acht Tagen iſt
               					<br>gemelt / liegen die Haͤuſer all vber eim hauffen / vnd wird ſich nun niemand geluͤ-
               					<br>ſten laſſen / daſelbſt mehr zubauwen.
               				</p>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>