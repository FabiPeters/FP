<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link rel="stylesheet" href="frankfurter_postzeitung.css">
      <title>Jg. 1618, Ausg. 52, Artikel 1</title>
   </head>
   <body>
      <header id="site-header">
         <nav class="breadcrumbs"><a href="index.html">Frankfurter Postzeitung</a><span> / </span><a href="all_years.html">Jahrgänge</a><span> / </span><a href="fp_1618.html">1618</a><span> / </span><a href="fp_1618_52.html">52</a><span> / </span><a href="fp_1618_52_1.html" class="active">1</a></nav>
      </header>
      <main>
         <header id="page-header">
            <h1>Jg. 1618, Ausg. 52, Artikel 1</h1>
            <nav class="nav_horizontal"><a href="fp_1618_51_7.html"> &lt; </a><span> — </span><a href="fp_1618_52_2.html"> &gt; </a></nav>
         </header>
         <article class="letter" id="fp_1618_52_1">
            
            <div class="page-number"><a href="https://brema.suub.uni-bremen.de/zeitungen17/periodical/zoom/904462" target="_blank">SUUB: 904462</a></div>
            <h2>
               Auß <span class="place">Graupuͤnten</span> vom <span class="date" title="1618-12-10">10. Decemb. 1618</span>.
               				</h2>
            
            <p>
               
               <span class="in">U</span>Nſere Straffgericht continuiren noch/ werden auff den altẽ S. Thomas
               					<br>tag zu ende lauffen/ Der Edelmann <span class="aq">S. Diatti,</span> ſo vnlengſt zu Thuſis ge-
               					<br>richt worden/ hat bekannt/ daß er mit etlichen andern im Velt in (die er
               					<br>namhafft gemacht) ein anſchlag gemacht/ ſie wollẽ ſich gar familiar gegen den Eu-
               					<br>angeliſchen im ſelbigen Land ſtellen/ nach vñ nach jre Wehr vnd Waffen von jnen
               					<br>entliehen/ hernach in der Venediger Gebiet in Bergamaſco ein anzahl Banditen
               					<br>vnverſehens ins Land fuͤhren/ vnnd mit denſelbigen die Euangeliſchen vberfallen/
               					<br>Er hat ohne das einen Euangeliſchen vnd einen Catholiſchen erſchoſſen/ hat auff
               					<br>der Toll im Veltlin gewohnt/ vnd einen vornemmen Vatter.
               				</p>
            
            <p>
               Der Biſchoff von Chur ſoll gewiß geſtorben/ vnd ſein Schloſſz Fuͤrſtenburg in
               					<br>Etſchland/ ſo doch zum Biſthumb Chur gehoͤrt/ an welchem ort der Schwaben-
               					<br>krieg/ An. 1499. ſeinen anfang genommen/ von den Oeſterreichiſchen eyngenom-
               					<br>men ſeyn.
               				</p>
            
            <p>
               Es zeucht taͤglich viel Volcks gen Meyland/ vnd wider hinweg/ man gibt auß/
               					<br>es ſolle etlich Volck in Sardinien geſandt werden/ vnd wirdt immerdar ein Spa-
               					<br>niſche Wacht im Saraguſerlandt an der Puͤndteriſchen Grentz erhalten.
               				</p>
            
            <p>
               Ein ſchoͤn Teutſch Volck mit ſchoͤne Pferden zeucht durch die Puͤndt/ vñ wie
               					<br>ſie vorgebẽ/ den Venedigern zu/ ſonſten ſeyn die Banditen Pompeius/ vñ Rudolff
               					<br>Planta ſehr vnruͤhig/ ſuchen bey den 7. Catholiſchen Orten hilff/ ſich zu rechen.
               				</p>
            </article>
      </main>
      <footer>
         <div>Hier entsteht ein Footer.</div>
      </footer><script src="frankfurter_postzeitung.js"></script></body>
</html>