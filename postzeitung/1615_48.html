<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Jahrgang 1615, Ausgabe 48</title><link rel="preconnect" href="https://fonts.googleapis.com"/><link rel="preconnect" href="https://fonts.gstatic.com" crossorigin/><link href="https://fonts.googleapis.com/css2?family=Noto+Sans+Mono:wght@100..900&family=Noto+Sans:ital,wght@0,100..900;1,100..900&display=swap" rel="stylesheet"/>
      <link rel="stylesheet" href="https://cdn.jsdelivr.net/npm/purecss@3.0.0/build/pure-min.css" crossorigin="anonymous">
      <link rel="stylesheet" href="https://cdn.jsdelivr.net/npm/purecss@3.0.0/build/grids-responsive-min.css" crossorigin="anonymous">
      <link rel="stylesheet" href="css/calendar.css">
      <link rel="stylesheet" href="css/postzeitung.css">
   </head>
   <header id="site-header">
      <div><a href="home.html">Home</a></div>
      <div><a href="jahrg%C3%A4nge.html">Jahrgänge</a></div>
      <div><a>Register</a></div>
      <div><a>Visualisierungen</a></div>
   </header>
   <div class="page">
      <nav class="bar">
         <div class="breadcrumbs">
            <ol>
               <li><a href="jahrg%C3%A4nge.html">Jahrgänge</a></li>
               <li><a href="1615.html">1615</a></li>
               <li><a href="1615_48.html">Ausgabe 48</a></li>
            </ol>
         </div>
         <div class="navigation"><a href="1615_47.html" class="nav">&lt;</a><a href="1615_calendar.html" class="nav"> Kalender </a><a href="1615_49.html" class="nav">&gt;</a></div>
      </nav>
      <div class="content">
         <main class="text issue">
            
            
            
            <div class="text-front">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904247">SUUB: 904247</a></div>
               
               
               <h1 class="issue-nr">48</h1>
               </div>
            <hr>
            
            <div class="text-body">
               
               <article class="letter" id="a_1615_48_1">
                  
                  <h2>
                     Auß deß Graffenhaage vom 30. Novemb. 1615.
                     				</h2>
                  
                  <p>
                     
                     <span class="in">A</span>Vß Franckreich ſeynd ſeithero juͤngſt wider allerhand Auiſen kommen/
                     					<br>alſo daß jetzt nicht allein die von der reformirten Religion daſelbſt/ ſonder
                     					<br>auch faſt alle die vornehmſten Haͤupter/ ſo wol von derſeben Religion
                     					<br>als Paͤbſtiſch ſich an Seiten der Vnirten Fuͤrſten declarirt vnd begeben hetten/
                     					<br>machten nun allerhand Bereitſchafften zum Krieg/ vmb jhr Vorhaben mit
                     					<br>Gewalt zu manuteniren vnd durch zu dringen/ dahero dañ ſo wol der Koͤnig als
                     					<br>die Koͤnigin alle Edicta vnd Priuilegien ſo der Koͤnig <span class="aq">Henry le grand</span> ehege-
                     					<br>gachten Religions verwandten verlichen in <span class="aq">ſurſeance</span> oder vffſchuͤitzung gezo-
                     					<br>gen/ in willens wo ſie ſich nicht zu Ruhe begeben allerdings zu caſſiren/ wie dann
                     					<br>auch alle Officirer ſo in hohen vnd nieder Aemptern vnnd nicht Paͤbſtiſch/ da-
                     					<br>ſelbſten ſollen abgeſetzt werden/ leſt ſich alſo zu einem gefehrlichen Weſen anſe
                     					<br>hen. Die Vnirten Printzen ſollen mit der gantzen Macht rings vmher
                     					<br>Bordeaux liegen bleiben/ gebrauchen aber noch zur Zeit kein Gewalt/ ſondern
                     					<br>trachten auff alle Mittel/ wie ſie den Koͤnig in der guͤte zu jhn bekommen moͤch-
                     					<br>ten. Von Accord im oder Vergleichen war noch kleine Apparentz/ weilen die
                     					<br>Printzen ſo ſchwere Puncten auff die Bahn bringen/ etliche geben auß/ daß ſie
                     					<br>dieſe vier Puncten ſollen fuͤrgeſchlagen haben.
                     				</p>
                  
                  <p>
                     Erſtlich daß die alte Koͤnigin auß dem Regiment ſoll ſcheiden/ ſich in ein
                     					<br>Kloſter oder Schloſſz begeben/ dahin man jhr genugſamb vnderhalt ſolle ver-
                     					<br>ſchaffen/ jhres Standts gemeß zu leben/ vnnd ſich keiner Regiments Sachen
                     					<br>mehr annehmen. 2. Daß die geklagte Hauptperſonen/ ſo an deß Koͤnigs <span class="aq">Hen-</span>
                     <br>
                     <span class="aq">rico</span> 4. Todt ſchuldig von ſtund ſollen executirt werden. 3. Dann nach eine ge-
                     					<br>rechte Reuanſche deßwegen allenthalben zu thun. 4. Endlich alle frembde Per-
                     					<br>ſonen auß den Aemptern zu caſſieren/ vnd hinfuͤro keine andere als Frantzoſen
                     					<br>mehr zu admittiren.
                     				</p>
                  
                  <p>
                     Sonſten waren die Brandenburgiſche Reutter vnangeſehen der <span class="aq">Mar-</span>
                     <br>
                     <span class="aq">cheſe du Bois Daulphin</span> jhn an allen Paͤſſen fuͤrwarten laſſen/ eben wol durch
                     					<br>vnd bey dem Printzen von Conde im Laͤger ankommen/ vnnd ſtattlich empfan-
                     					<br>gen worden vnnd doͤrffte er <span class="aq">du Bois Daulphin</span> noch die andere Koͤnigſche der
                     					<br>Printzen Volck weilen ſie jetzt ſo mechtig/ nicht mehr angreiffen/ immittelſt ſolle
                     					<br>die Koͤnigin verſcheidene Patenten außgetheilt haben/ vmb eheſt in die 15000.
                     					<br>Mann an zu nehmen.
                     				</p>
                  
                  <p>
                     Die juͤngſt auß Londen melden/ daß durch die verhafftung deß Graffen
                     					<br>von Sommerſet noch taͤglich mehr ſelzame Sachen entdeckt werden/ vnd ſolle
                     				</p>
                  
                  <div class="catchword">
                     in ſeinem
                     				</div>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904248">SUUB: 904248</a></div>
                  
                  <p>
                     in ſeinem Hauß ein groſſer Geltſchatz/ etlich ſchreiben wol von 100. Tonnen
                     					<br>Golts gefunden worden ſey/ darvon man eheſt weitere Vmbſtaͤnde gewertig.
                     				</p>
                  
                  <p>
                     Als Herr Graff Ernſt Caſimir von Naſſaw deß Braunſchweigiſchen
                     					<br>Weſſen halben mit Jhrer Printzen Excell. vnd den Herrn Staden eins vnnd
                     					<br>anders abgered/ iſt er kurtz darnach eylents fort auff Wolffenbuͤttel zu ſeinem
                     					<br>Herrn Schwager verreyſt/ man verhofft daß daſelbſt ein guter Accord ſoll ge-
                     					<br>troffen werden. <span class="aq">Interim</span> haben die Harn Staden auch in eyl ein Curir zum
                     					<br>Printz Heinrich Friederichen geſchickt/ jhnen zue ruck zu fordern.
                     				</p>
                  
                  <p>
                     Kuͤnfftigen Mittwochen iſt in dieſer Vnirten Landten ein allgemeiner
                     					<br>Bet vnd Faſtag zu halten beſtimbt vnnd mit groſſem Ernſt menniglich anbe-
                     					<br>fohlen worden/ darnach ſollen die Hollaͤndiſche Landſtaͤndt allhie wider zuſam-
                     					<br>men kommen von allem zu zutractiren.
                     				</p>
                  
                  <p>
                     Vor wenig Tagen iſt die Moſcawitiſche Bottſchafft wider von hier
                     					<br>nach Franckreich verruckt vmb daſelbſt jhre Werbung auch abzulegen/ wird
                     					<br>aber jetzto in einer vnbequemen Zeit dahin kommen/ ſcheint nit daß ſie hier auch
                     					<br>viel außgericht haben.
                     				</p>
                  </article>
               
               <article class="letter" id="a_1615_48_2">
                  
                  <h2>
                     Auß Coͤlln vom 10. Decemb. 1615.
                     				</h2>
                  
                  <p>
                     Wir haben mit vnſerm Juͤngſten vermeld/ wie die Statt Braunſchweig von dem
                     					<br>Hertzogen wider verlaſſen/ vnd wie die Stadiſchen/ die Veſtung Stoltenaw eingenom-
                     					<br>men/ Jetzt haben wir Zeitung/ daß ſie etliche Ampthaͤuſſer ſo zu dem S<span class="supplied">ti</span>fft Hildeßheim
                     					<br>gehoͤrig/ aber in deß Hertzogen Hand geweſen/ auch eingenommen haben/ bleiben alſo
                     					<br>noch der Orthen liegen/ laͤßt ſich anſehen/ als wann ſie jhr Winterlaͤger daſelbſt
                     halten
                     					<br>wo<span class="supplied">ͤllen</span> Willen der Hertzog vermerckt/ daß die Haͤnſeeſtaͤtt naher Halberſtatt nit folgen
                     					<br>woͤllen/ hat er ein newe Zuſammenkunfft vff Helmſtatt angeſtellt/ in Hoffnung ſie
                     wer-
                     					<br>den dahin erſcheinen/ damit ein endlicher Vergleich moͤchte getroffen werden/ Wie
                     ich
                     					<br>aber auß Braunſchweig bericht/ wird es ſchwerlich geſchehen koͤnnen/ weilen die <span class="aq">Con-</span>
                     <br>
                     <span class="aq">fœderirte</span> Hanſeeſtaͤtt Deputirte ſich in der Statt Braunſchweig befinden/ ſich mit dem
                     					<br>Hertzog von Luͤnnenburg/ vnnd Graff Friederich von Solms als jhre Obriſten zu be-
                     					<br>Rahtſchlagen was jhnen weiters gegen den Hertzogen vorzunehmen dienlich/ auch jhr
                     					<br>Noffurfft auffs Papier zu bringen/ was ſie gegen den Hertzogen in dieſen Kriegsleuff-
                     					<br>
                     <span class="gap">[…]</span>en weiters vorzunehmen. Auß Hamburg. Von newem dißmal wenig/ als daß der
                     					<br>Koͤnig in Dennemarck gar vnrichtig auff die Haͤnſeeſtaͤtt/ weiln ſie J. M. durch je
                     volck
                     					<br>ſo groſſen deſpect in abnehmung ſeiner Bagagien/ bewieſen haben/ wan jme ſolches nit
                     					<br>wider reſtituirt/ wil er ſich wider rechen/ wo er kan oder mag. Die ſaͤmptliche Haͤnſeeſtaͤtt
                     					<br>ſampt der Herrn Staaden abgeſandten/ befinden ſich noch zu Braunſchweig beyſam̃en
                     					<br>ſollen dem Hertzog ſcharpffe puncten vorhalten/ wo Er ſolchem nicht nachkommen wuͤr-
                     					<br>de/ doͤrffte es wider zum offentlichen Krieg kommen. Der Hertzog befuͤrcht ſich/ es
                     moͤchte
                     					<br>Wolffenbuͤttel belaͤgert werden/ es liegen zu Riemershauſen 20. Fahnenvorck/ wie auch
                     					<br>in Marmoroth 18. Fahnen/ Der Haͤnſeeſtaͤtt vnd deß Hertzogen volck ſtreiffen bißweilen
                     					<br>zuſam̃en/ thut aber kein theil dem andern nichts/ ſondern alles einer dem andern paſſirn.
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904249">SUUB: 904249</a></div>
                  
                  <p>
                     Der Rittmeiſter Quadt von V<span class="gap">[…]</span>ſengarten/ ſampt mehr andern Capitainen ſo in
                     					<br>des Hertzogen Beſtallung/ vnd doch eine geraume Zeit im Bergiſchen Land ſich auffge-
                     					<br>halten/ ſeynd mit jhrer Reutterey nach Wolffenbuͤttel <span class="gap">[…]</span>etirt worden/ vnbewuſt aber zu
                     					<br>was End/ doch ſoll es wegen der Bezahlung ſeyn/ andere aber meynen/ der Hertzog
                     					<br>ſoll was anders mit jhnen vorhaben/ weilen ſie viel zu lang außgeblieben/ den Effect
                     gibt
                     					<br>die Zeit. Auß Franckreich hat man/ daß ſelbiger Koͤnig gewiß vff S. Thomas Tag zu
                     					<br>Pariß wird ankommen/ vnd wil man auch vor gewiß halten/ daß der Koͤnig alle Buͤnd-
                     					<br>nuſſen ſo er mit allen Außlaͤndiſchen Potentaten/ ſo wider die Catholiſche Religion
                     ſeyn
                     					<br>gehabt/ auff gekuͤndigt habe/ Derowegen er nachmals an die Staden geſchrieben/ daß
                     					<br>ſie jhme die 2. Frantzoͤſiſche Regimenten ehiſt wider zu ſenden ſollen/ was nun der
                     Tuͤr-
                     					<br>ckiſche Keyſer/ die Venetianer/ die Staden vnd andere hierzu ſagen werden/ gibt die
                     Zeit
                     				</p>
                  
                  <p>
                     Sonſt will auch verlauten/ daß der <span class="aq">Duca di Longouille</span> mit dem Koͤnig ſich ver-
                     					<br>glichen/ daß es daran ſtehe/ daß ſich die andern auch wol in den Gehorſamb werden
                     ein-
                     					<br>ſtellen/ zu welchem End/ der Koͤnig von Engelland groſſen Fleiß angewendet/ damit
                     hin-
                     					<br>fuͤrs vnſchuldig Blut moͤchte verſchonet werden.
                     				</p>
                  
                  <p>
                     Auß Engelland hat man/ daß daſelbſt in den Staͤtten hin vnd wider viel geſchri-
                     					<br>den Zettel auff den Gaſſen außgeſtrewet worden/ welche die Gemeine auffruͤhriſch ge-
                     					<br>macht / vnnd gegen den Koͤnig ſtarck rebelliert/ daß alſo ein groſſer Tumult entſtanden/
                     					<br>welchen der Koͤnig nicht wol ſtillen koͤnnen/ wie daſſelbe nun ablaufft gibt die Zeit.
                     Son-
                     					<br>ſten hat man vor etlich Tagen etliche Conſpiranten/ gefaͤnglich eingezogen/ wie es
                     denen
                     					<br>ergehen wird/ werden ſie vernehmen.
                     				</p>
                  
                  <p>
                     Weilen der Koͤnig von Dennemarck vor Braunſchweig hat muͤſſen vffziehen/
                     					<br>ſoll er den Staden/ wie auch der Statt Luͤbeck offentliche Feindtſchafft habe zugeſchrie-
                     					<br>ben/ derwegen er ſich deß Sund befoͤrchte/ daß die Staden jhme denſelben moͤgten ab-
                     					<br>ringen vnnd einnehmen/ derohalben hat er die vor zwey Jahren mit den Koͤnig von
                     					<br>Spanien angefangene Buͤndnuß nun concludirt/ daß alſo der Koͤnig von Spanien
                     					<br>dem von Dennemarcken jhme in Zeit der Noth/ wie auch der Koͤnig in Engellan mit
                     					<br>Schiffen gegen der Hollaͤnder Vornehmen beyfallen werden/ vnd alſo mit dieſer Gele-
                     					<br>genheit die beyde Koͤnigen Spanien vnd Engellandt noch beſſerer Freundſchafft ma-
                     					<br>chen werden.
                     				</p>
                  
                  <p>
                     Von Bruͤſſel wird geſchrieben/ als der Ertzhertzog Maximilian da angelangt/
                     					<br>hat man Jhrer Durchl zugefallen/ allerhand Frewdenfewer angeſtellt/ die Papagay
                     					<br>geſchoſſen/ 2. Compag. Soldaten gegen einander ſcharmuͤtziren laſſen / folgendts das
                     					<br>Geſchuͤtz vberall loß gebranndt. Etlche Tag hernacher iſt Ertzhertzog <span class="aq">Albertus</span> ſampt
                     					<br>der <span class="aq">Infantin</span> mit dem Ertzhertzogen <span class="aq">Maximiliano</span> nach Antoff verreiſt/ das Caſtell vnnd
                     					<br>vas allda ſonſt denckwuͤrdiges zu beſehen/ Wie verlaut/ ſolle Jhre Durchl. auch ſ<span class="gap">[…]</span>o
                     					<br>nach Oſtenden vnd Flandern reiſen/ ſelbige Orter auch zubeſichtigen/ vnd dann wider-
                     					<br>umb vff Bruͤſſel kommen/ Wie man vernimpt/ ſoll die Reiß nur den Ertzhertzogen <span class="aq">Al-</span>
                     <br>
                     <span class="aq">bertum</span> zu beſuchen angeſehen ſeyn. Der <span class="aq">Comte du Boucquoy</span> aber ſolle von Jhrer
                     					<br>Majeſt. befelch haben/ gegen kuͤnfftigen Fruͤhling Volck zu werben/ weilne Jhre Fuͤrſtl.
                     					<br>Durchl. Jhrer Kayſerl. Majeſt. allbereit verſprochen/ alle Staͤtt vnd Veſtungen ſo
                     dem
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904250">SUUB: 904250</a></div>
                  
                  <p>
                     Spinola in die Guͤlchiſchen Fuͤrſtenthumben eingenommen/ widerumb als Sequeſtra-
                     					<br>torn ſelbigen Landten einzuraumen. Vnd da die Brandenburgiſchen oder Stadiſchen
                     					<br>ſolches nicht guͤtlich thun wollen/ wird es vnfehlbar kuͤnfftigen Sommer mit Gewalt
                     					<br>werden. Zu Duͤſſeldorff hat man dieſe Wochen wegen deß jungen gebornen Herrn zu
                     					<br>Newburg groſſe Freudenfeſt angeſtellet/ zwey fuder Wein auff den Marckt gefuͤhrt/
                     vnd
                     					<br>den Soldaten vnd Buͤrgern zum beſten geben/ daß Geſchuͤtz 3 mahl loß gebranndt/ wie
                     					<br>auch die Soldaten 3. mahl jhre Mußqueten loß geſchoſſen/ vnd alſo wegen deß jungen
                     					<br>Herrn/ viel Freud im ganzen Land iſt.
                     				</p>
                  </article>
               
               <article class="letter" id="a_1615_48_3">
                  
                  <h2>
                     Auß Rom vom 21. Novemb.
                     				</h2>
                  
                  <p>
                     Sontags iſt deß Giaponiſchen Ambaſſators Secretari allhie zu S.
                     					<br>Johan Laterano getaufft/ welchen der Cardinal Borcheſe im Namen deß
                     					<br>Pabſt auß der Tauff gehoben/ jhme ein ſtattliche guͤldene Ketten und ein Creutz
                     					<br>mit Diamanten verſetzt gegeben worden/ Montags hatte gedachter Ambaſ.
                     					<br>den <span class="aq">Sig. Franc. Borcheſe</span> Dienſtag den Venediſchen Ambaſ. vnd Donner-
                     					<br>ſtag den <span class="aq">Conſtable Collonna</span> beſucht vnd von jhnen ſtattlich banchetirt.
                     				</p>
                  </article>
               
               <article class="letter" id="a_1615_48_4">
                  
                  <h2>
                     Auß Venedig vom 27. Dito.
                     				</h2>
                  
                  <p>
                     Meylaͤndische Brieff bringen/ derſelbe Gub. Heute vom Senat vnnd
                     					<br>Magiſtrat allda ſeinen Abſchied genommen/ vnnd erſtes Tags zuverreiſen/
                     					<br>dann der <span class="aq">Don Pietro di Toledo</span> vff 19. diß zu <span class="aq">Finale</span> ankommen deme werden
                     					<br>faſt alle Jtalianiſche Herrn auff den Weg beſuchen.
                     				</p>
                  
                  <p>
                     Auß Leuante hat man daß 2. groſſe Vertoni von Thuͤnis bey Modon
                     					<br>vnd Corron ſich ſehen laſſen/ welche vff den Gallion Narenzer ſo auß Soria
                     					<br>reich geladen hiehero kommen/ gewartet denen aber ſeynd hieſige groſſe Gallern
                     					<br>entgegen gefahren/ Die Mainotten hetten in 20. Tag nach einander mit den
                     					<br>Tuͤrckiſchen Scharmitziert/ deren in 300. erlegt/ deß Generals Baſſa Vetter
                     					<br>vnd Secretari gefangen/ vñ alſo die Tuͤrcken gezwungen von dañen zuweichen.
                     					<br>Auß Conſtantinopel wird geſchrieben der Perſianiſch Amb. werde jentzt allda
                     					<br>gleichſamb gefangen gehalten/ vnnd habe der groß Tuͤrck demſelben auch 40 Ballen
                     					<br>Seyden arreſtiren laſſen/ will gantz keinen Frieden tractiren/ habe denn alle eingenomme-
                     					<br>ne Orther wider/ entgegen geſtehet jhme der Perſianer nichts/ vnder deſſen iſt der
                     Frie-
                     					<br>den mit dem Koͤnig in Polen beſtettiget/ vnd dem Baſſa von Offen befelch geſandt wor-
                     					<br>den/ die Differenz zwiſchen Keyſ. Majeſt. zu vergleichen/ der Primo Vezier befind
                     ſich
                     					<br>in Alepo/ erwartet allda des Tributs vmb die Soldaten zu bezahlen.
                     				</p>
                  
                  <p>
                     Aus Prag vom 28. Ditto. Vorgeſtern nach Mittag ſeyn Jhre Kayſerl. Majeſt
                     					<br>vnd die Keyſerin wider anhero gelangt/ ſollen aber nach dem H. Drey Koͤnig Tag wann
                     					<br>die Kroͤnung mit der Kayſerin fuͤr der nach Oeſterreich vnd Praͤßburg vereyſen/ daſelbſt
                     					<br>einen Hungariſchen Landtag zuhalten/ Herr Secretari Arnold iſt dieſer Tagen ins
                     					<br>Reich forth gereiſt/ Herr Obriſter Lucan wird erſt kuͤnfftige Wochen forth.
                     				</p>
                  </article>
               </div>
            
            
            </main>
      </div>
   </div>
   <footer style="text-align: center;">
      <div> Hier entsteht ein Footer.</div>
   </footer>
</html>