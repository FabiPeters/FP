<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Jahrgang 1618, Ausgabe 49</title><link rel="preconnect" href="https://fonts.googleapis.com"/><link rel="preconnect" href="https://fonts.gstatic.com" crossorigin/><link href="https://fonts.googleapis.com/css2?family=Noto+Sans+Mono:wght@100..900&family=Noto+Sans:ital,wght@0,100..900;1,100..900&display=swap" rel="stylesheet"/>
      <link rel="stylesheet" href="https://cdn.jsdelivr.net/npm/purecss@3.0.0/build/pure-min.css" crossorigin="anonymous">
      <link rel="stylesheet" href="https://cdn.jsdelivr.net/npm/purecss@3.0.0/build/grids-responsive-min.css" crossorigin="anonymous">
      <link rel="stylesheet" href="css/calendar.css">
      <link rel="stylesheet" href="css/postzeitung.css">
   </head>
   <header id="site-header">
      <div><a href="home.html">Home</a></div>
      <div><a href="jahrg%C3%A4nge.html">Jahrgänge</a></div>
      <div><a>Register</a></div>
      <div><a>Visualisierungen</a></div>
   </header>
   <div class="page">
      <nav class="bar">
         <div class="breadcrumbs">
            <ol>
               <li><a href="jahrg%C3%A4nge.html">Jahrgänge</a></li>
               <li><a href="1618.html">1618</a></li>
               <li><a href="1618_49.html">Ausgabe 49</a></li>
            </ol>
         </div>
         <div class="navigation"><a href="1618_47.html" class="nav">&lt;</a><a href="1618_calendar.html" class="nav"> Kalender </a><a href="1618_50.html" class="nav">&gt;</a></div>
      </nav>
      <div class="content">
         <main class="text issue">
            
            
            
            <div class="text-front">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904450">SUUB: 904450</a></div>
               
               
               <h1 class="issue-nr">49.</h1>
               </div>
            <hr>
            
            <div class="text-body">
               
               <article class="letter" id="a_1618_49_1">
                  
                  <h2>
                     Auß Rohm vom 24. Nouemb. 1618.
                     				</h2>
                  
                  <p>
                     
                     <span class="in">D</span>Eß Bapſts Galeren ſeindt zu <span class="aq">Ciuita Vecchia</span> von Meſſina ankommen
                     					<br>dahin man 60. Perſonen auß hieſigen Gefaͤngnuſſen/ welche zum rudern
                     					<br>condemnirt worden/ geſandt.
                     				</p>
                  
                  <p>
                     Zu Neapoli iſt der <span class="aq">Marcheſe S. Croce</span> ankommen/ vnd ware in Calabria/ weil
                     					<br>die Walloniſche Soldaten auff den Grentzẽ von Coſenza loſiert worden/ ein ſtreit
                     					<br>entſtanden/ vnd das Landvolck in <span class="aq">armis</span> kommen/ daruͤber ein Capitain vnd etliche
                     					<br>Soldaten todt blieben/ Der <span class="aq">Vice Re</span> hat drey wolarmierte/ vnnd auff Tuͤrckiſche
                     					<br>maniere zugeruͤſte Galeren/ in Leuante auff den Raub außgeſandt/ auch alle Jta-
                     					<br>lianiſche Soldaten gemuſtert/ deren 30. Compagnia in Abruzzo abgefertiget/ Jm
                     					<br>eyngang deß Adriatiſchen Meers befinden ſich eine groſſe anzahl Venediſche Va-
                     					<br>ſellen/ welche gegen den Neapolitaniſchen Vaſellen/ ſo nach Oel vnnd Korn auß-
                     					<br>fahren/ Repreſaglien machen.
                     				</p>
                  
                  <p>
                     Mit einer Felucca von Sicilia hat man/ der beſchreyete Meerraͤuber Sanſone
                     					<br>habe gegen Pantellaria ein reich geladenes Hollendiſch Schiff gefangen/ als aber
                     					<br>darauff die Napolitaniſche Capitain Galeon/ neben andern/ von Tragani außge-
                     					<br>fahren/ haben ſie dieſem Corſar begegnet/ 4. ſeiner Vaſellen gefangen/ die andern
                     					<br>in die Flucht getrieben.
                     				</p>
                  </article>
               
               <article class="letter" id="a_1618_49_2">
                  
                  <h2>
                     Auß Venedig vom 30. Ditto.
                     				</h2>
                  
                  <p>
                     Genueſiſche Brieffe bringen/ daß auß Piemont 24. Soom Kriegsmunition
                     					<br>in Oneglia gefuͤhrt/ darzu noch in 38. Soom kom̃en werden/ wegen dieſer Bereit-
                     					<br>ſchafft wirdt eine Neuwerung beſorgt/ Von Barcellona wirdt bericht/ die Spa-
                     					<br>niſche Squadra befinden ſich im ſelben Porto in bereitſchafft/ vmb nach Jtalia zu
                     					<br>ſeglen/ haben etliche Barſchafft eyngeladen.
                     				</p>
                  
                  <p>
                     Von Meylandt wirdt bericht/ daß allda wider Kriegsvolck/ zu Roſſz vnd Fuß/
                     					<br>angenommen werde/ denn man vermuth/ es werden hiernechſt / ſo wol in Fridens:
                     					<br>als Kriegszeiten/ etliche Regiment/ auffn Notfall/ in bereitſchafft bleiben.
                     				</p>
                  
                  <p>
                     Auß Graubuͤnten wirdt geſchrieben/ daß den jenigen Soldaten/ ſo von ſelbigen
                     					<br>Voͤlckern der Herꝛſchafft Venedig zugeſandt/ befelch geben worden/ ſich wegen der
                     					<br>Kriegsbereitſchafftẽ/ welche im Meylaͤndiſchen Stado beſchehen/ auff den Gren-
                     					<br>tzen zu halten/ Es ſeindt auch etliche Deputirten/ neben 2. Predicanten/ nach Vol-
                     					<br>tolona geſandt etliche Vrtheil/ gegen etlichen Catholiſchẽ zu exequiren/ continuirt
                     					<br>alſo gegen denſelben die groſſe Verfolgung/ denn ſie reſoluirt/ nicht eher auffzuhoͤ-
                     					<br>ren/ biß ſelbige Landtſchafft zu einerley Geſatz/ Glauben vnnd Verbuͤndtnuß ge-
                     					<br>bracht haben.
                     				</p>
                  
                  <p>
                     Vom 8. <span class="aq">paſſado</span> wirdt auß Conſtantinopoli auiſirt/ daß die Niderlag der Per-
                     					<br>ſianer von den Ottomanern deß wegen außgeſprengt/ vmb die Soldaten/ ſo dahin
                     					<br>ziehen/ hertzhafft zu machen/ jetzt ſagt man/ der general Vezir ſeye allein in Perſia
                     					<br>eynkom̃en/ man wuͤſte aber nit mit was Fruͤchten/ der Groß Tuͤrck hat befohlen/ dz
                     					<br>der Scander Baſſa mit den Tartarn gegen Polen ſich begeben/ vnd denen von den
                     					<br>Coſaggen erlittenen Schaden rechen ſollen
                     				</p>
                  
                  <p>
                     Geſtern ſeindt allhie die außlaͤndiſche
                     					<br>Muͤntzẽ verbotten/ auch die hieſige beſchnittene nur mit dem Gewicht zu nemmen.
                     					<br>Allhie wirdt etliche tag hero ein groſſer Comet geſehen.
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904451">SUUB: 904451</a></div>
                  </article>
               
               <article class="letter" id="a_1618_49_3">
                  
                  <h2>
                     Auß Wien vom 29. Ditto.
                     				</h2>
                  
                  <p>
                     Von hier auß der zeit mehrers nicht/ als daß der Herꝛ Graff <span class="aq">Boucquoy</span> mit
                     					<br>ſeinem Volck zu Budweiß vnnd Crumau ligt/ iſt zwar mit ziemlichem Verluſt
                     					<br>darinn kommen/ das Boͤhmiſch Volck ligt rings vmb ſie her/ koͤnnen weder auß
                     					<br>noch ein/ muͤſſen ſich nur durchſchlagen/ verſchantzen ſich ſtarck/ leiden aber Noth
                     					<br>an Prouiandt vnnd Munition/ zu deme haben die Boͤheim allenthalben die Paͤſſz
                     					<br>verlegt/ vnd die Waͤld verhauwen/ daß kein Keyſeriſch Volck hinein kan.
                     				</p>
                  
                  <p>
                     Herꝛ Graff Tampier vnd Herꝛ Graff Montecucculi/ ſo dieſer tagen ins Laͤger
                     					<br>zu jrem Volck gewolt/ ſeindt vor 3. tagen/ vmb daß ſie nit hineyn kommen koͤnnen/
                     					<br>wider zuruͤck allher gelangt/ der hat aber heut ſeinẽ weg auff Weitra/ allda die
                     auff
                     					<br>23. diß von hier gefuͤhrte 3. Faͤnlin Fuͤrſtenbergiſche Soldatẽ/ mit Gelt/ Munition/
                     					<br>vnd andern ſachen/ ligen/ wider zugenommen/ zu denen wirt man 200. Pferd vnd
                     					<br>2. Fendel Knechte/ ſo allhie in den Vorſtaͤtten quartirt/ ſenden/ die Keyſeriſchen
                     zu
                     					<br>entſetzen/ vnd einen freyen Paſſz zu machen.
                     				</p>
                  
                  <p>
                     Die Fuͤrſtenbergiſche 3. Fendel weren bereit fortgezogen/ weiln aber<span class="aq"> auiſ</span>o eyn-
                     					<br>kommen/ daß die Boͤhmen vnnd Schleſier jnen ſtarck fuͤrwarten/ auch der Graff
                     					<br>von Thurn mit 2000. Pferden in Oeſterreich/ ins Stifft Zwethal (ſo eine ſchoͤne
                     					<br>Statt vnnd Cloſter) eyngefallen/ erwarten ſie zuvor noch mehr Volcks/ denn auff
                     					<br>ein neuwes bey 4000. Heyditggen im anzug ſeyn/ So ſeindt vorgeſtern viel Pa-
                     					<br>tenten/ fuͤr den <span class="aq">Duca di Feria</span> 6000. Mann/ auff Spaniſche bezahlung zu wer-
                     					<br>ben/ außgefertiget worden.
                     				</p>
                  
                  <p>
                     Die Staͤnde im Land ob der Ens wollen das Fuggeriſch Volck nicht durch laſ-
                     					<br>ſen/ werben noch mehr Reuter vnd Knecht/ verſchantzen ſich auffs beſt ſie koͤnnen/
                     					<br>foͤrchten/ wenn ſie den Keyſeriſchen den Paſſz vergoͤnnen/ die Boͤheimen ſie verfol-
                     					<br>gen/ vnd alles verhergen moͤchten.
                     				</p>
                  
                  <p>
                     Verſchienen Mittwoch haben jre Keys. Maj. die hieſigen N. O. Staͤnden die
                     					<br>Landtags Propoſition zugeſtallt/ darinn wirdt wider Boͤheim begert 200000. fl.
                     					<br>denn die doppelte Guͤlt/ ſo 138000 fl. außtregt/ zum Raaber gebaͤw/ Tuͤrckiſchen
                     					<br>Preſenten/ vñ hieſigen Waſſer gebaͤw 50000 fl. ehe nun die Euangeliſche Staͤn-
                     					<br>de zur berathſchlagung der Propoſition geſchritten/ haben ſie an die Catholiſchẽ
                     					<br>Staͤnd eine ſchrifftliche Erklaͤrung begert/ ob ſie bey denen in Anno 1610. auffge-
                     					<br>richten/ vnd von J. M. beſtaͤtigten <span class="aq">Compactatis</span> verbleiben/ vnnd darwider ferꝛ-
                     					<br>ner niemanden beſchweren wollen/ weiln aber daſſelbe noch nicht erfolget/ als iſt
                     die
                     					<br>Propoſition beyſeit geſetzt worden.
                     				</p>
                  
                  <p>
                     Geſtern iſt der Landtag zu Lintz/ auff 24. diß aber der Fuͤrſten Tag in Schle-
                     					<br>ſien angangen.
                     				</p>
                  
                  <p>
                     Man iſt zwar in hoffnung wegen der Jnterpoſition geweſt/ wirdt doch jetzt vor-
                     					<br>geben/ die Boͤheim darzu/ wegen deß langen verzugs/ nimmer verſtehen wollen.
                     				</p>
                  
                  <p>
                     Den 14. diß/ fruͤhe iſt jrer F. D. ꝛc. ſeligſter gedaͤchtnuß/ Ertzhertzog Maximi-
                     					<br>liani/ ꝛc. todter Leichnam/ mit Windliechtern/ in einer mit fleiß darzu gemachten
                     					<br>Senfften/ nach Jnßbrug gefuͤrhrt worden.
                     				</p>
                  </article>
               
               <article class="letter" id="a_1618_49_4">
                  
                  <h2>
                     Auß Rudolffſtatt/ im Quartier vom 28. Ditto.
                     				</h2>
                  
                  <p>
                     Wir haben vns deß Paſſes bey ober Oeſterreich noch mehr verſichert/ ſo hat
                     					<br>Herꝛ oberſter Lutenam̃t Schlick einen anſchlag auff Cloſter Hohenfurt gemacht/
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904452">SUUB: 904452</a></div>
                  
                  <p>
                     als aber der Abt ſolches innen worden/ hat er die Schluͤſſel ihnen entgegen bracht/
                     					<br>darinn man 250. Mußkettirer gelegt/ die Paͤſſz gegen Paſſaw ſind mit den Zero-
                     					<br>tiniſchen Soldaten auch beſetzt/ die Waͤld vnd Steig verhauwen/ vnd weiln man
                     					<br>
                     <span class="aq">auiſo,</span> daß der Tampier mit 2000. Soldaten bey Weytra durchdringen wil/ wird
                     					<br>man jnen trefflich auff den Dienſt warten/ in maſſen denn deren bereit vil bey juͤng-
                     					<br>ſter Beut erlegt/ gefangen/ verlauffen/ vnnd von den Bauren erſchlagen worden/
                     					<br>Die OberOeſterreicher verſichern vns/ keinen Paſſz den Keyſer. zu verguͤnnen.
                     				</p>
                  
                  <p>
                     Der Gefangenen/ ſo wir jetzo vom Feindt an vnterſchiedlichen Orten beyſam-
                     					<br>men/ ſeindt bey 800. darvon den Euangeliſchen/ ſo communicirt/ bey vns vnter zu
                     					<br>ſtellen/ vergoͤndt wirdt.
                     				</p>
                  
                  <p>
                     Der Marggraff von Jaͤgerndorff hat ſich mit 1000. Pferden vnd 1000. Muß-
                     					<br>kettirern fuͤr Budweiß preſentirt/ die Wacht biß an die Schantzen vnter die Statt
                     					<br>gejagt/ hat aber niemand herauß gewolt/ darauff hat man auß allen Quartiren die
                     					<br>Faͤhnlein genommen/ vnnd ſampt der Reuterey/ neben dem Schleſiſchen Volck/
                     					<br>gar nahe an Budweiß gefuͤhrt/ jnen ein Schlacht angebotten/ doch niemand her-
                     					<br>aus gewolt/ darauff vor ein ſtattliche Muͤhl/ nicht weit von der Vorſtatt/ geruckt/
                     					<br>die Beſatzung iſt auß: vnnd der Statt zugeeilt/ die vnſern aber haben die Muͤhl be-
                     					<br>ſetzt/ es ſeindt wol 20. Schuͤſſz auß groſſen Stuͤcken auß Budweiß auff die vnſern
                     					<br>gethan/ doch ohne Schaden.
                     				</p>
                  </article>
               
               <article class="letter" id="a_1618_49_5">
                  
                  <h2>
                     Auß Prag vom 2. Decemb.
                     				</h2>
                  
                  <p>
                     Den 28. Nouemb iſt auff begern der Herꝛn Generalen etliche Centner Pulffer/
                     					<br>Bley/ Granathen/ vnnd andere Munition/ allhie auffgeladen/ vnnd nach Bud-
                     					<br>weiß gefuͤhrt.
                     				</p>
                  
                  <p>
                     Dieſe tage iſt Herꝛ Graff von Thurn mit 1000. Pferden/ vñ ſeinem Regiment
                     					<br>Knecht auch in Oeſterreich/ dem Graff Schlicken (welcher Hohenfurt/ vnnd die
                     					<br>Herꝛſchafft Weytra erobert) nachgeruckt/ zu dẽ ſich die Maͤhrer mit 1000. Pfer-
                     					<br>den auch ſollen geſchlagen haben/ Die Schleſier vnnd Graff von Hollach haben
                     					<br>jre Obacht auff die jenigen/ ſo noch in Boͤheim ſeindt.
                     				</p>
                  
                  <p>
                     Geſtern kompt ein Currir außm Laͤger mit <span class="aq">auiſo,</span> daß der Feind vberauß groſſe
                     					<br>Noth in Budweiß leiden ſolle/ dahero 500. Mann ſich darauß begeben/ Prouiant
                     					<br>einzuholen/ ſo aber von den vnſern ergriffen/ vnd meiſtentheils nidergehawen wor-
                     					<br>den/ So ſolle das Maͤhreriſche Volck dieſer tagen/ auff der Znamber Heyden/ in
                     					<br>50000. Thaler auffgehalten haben.
                     				</p>
                  
                  <p>
                     Dieſer tagen haben die Herꝛn <span class="aq">Directores</span> ein Decret an alle drey Prager Staͤtt
                     					<br>außgefertiget/ dieſes innhalts/ Daß dieſelben alle die jenigen/ ſo ſich vnter dieſem
                     					<br>jetzigen Vnweſen auß der Statt Prag <span class="supplied">v</span>flehnet/ dahin haltẽ/ aller jrer Handthie-
                     					<br>runge vnnd Buͤrgerlichen Nahrung v<span class="gap">[…]</span>eeihen/ vnnd nimmermehr treiben ſollen/
                     					<br>welches allbereit ins Werck gericht wird
                     				</p>
                  
                  <p>
                     Von Pilſen hat man/ daß Herꝛ Graff von Manſfeld deme von den Staͤnden
                     					<br>120000. Thaler verehrt worden/ ehiſt mit ſeinem Volck nach Budweiß ruͤcken/
                     					<br>vnd Pilſen mit 4. Fendel Knecht beſetzt laſſen ſolle/ die darinn geweſene vnd abge-
                     					<br>danckte Soldaten hat Herꝛ Graff auff genommen/ vnd zum Fahnen ſchweren laſ-
                     					<br>ſen/ dem Landvolck aber vnter deſſen abgedanckt/ vnd heut acht tage die groſſe Kir-
                     					<br>chen allda mit Euangeliſch predigen/ geſingen/ loß brennung deß Geſchuͤtzes/ vnd
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904453">SUUB: 904453</a></div>
                  
                  <p>
                     leuten aller Glocken/ eyngeweihet/ darauff Herꝛ Graff dieſer tagen/ ſampt allen
                     					<br>ſeinen Soldaten/ allda communicirt/ vnnd werden jetzt beyde Religionen frey in
                     					<br>Pilſen exercirt/ der Statt <span class="aq">Priuilegia</span> bleiben noch bey den Herꝛn Directoren in
                     					<br>
                     <span class="aq">ſuſpenſo.</span>
                     </p>
                  
                  <p>
                     Allhie leſt ſich etliche Nachten hero ein Comet mit einem langen few-
                     					<br>rigen Schwantz ſehen.
                     				</p>
                  </article>
               
               <article class="letter" id="a_1618_49_6">
                  
                  <h2>
                     Auß Coͤlln vom 11. Ditto.
                     				</h2>
                  
                  <p>
                     Weiln die Poſt auß Hollandt nicht angelangt/ fellt wenig ſchrifftwuͤrdigs fuͤr/
                     					<br>allein habẽ wir von dem Synodo zu Dortrecht/ daß den 19. <span class="aq">paſſato</span> die 6. Seſſion
                     					<br>gehalten/ vnd nach von den Preſidenten gethanem Gebett alle bißhero verhandelte
                     					<br>
                     <span class="aq">Acta</span> abgeleſen/ vnd regiſtrirt worden/ demnach iſt von gemelten Preſidenten/ auß
                     					<br>anleitung etlicher Prouintzien/ fuͤrgetragen worden/ Erſtlich daß es nutz/ ja noth-
                     					<br>wendig were/ die Bibel in Niderlaͤndiſche Sprach zu transferiren/ 2. Was Ord-
                     					<br>nung vnd Mittel hierin zu gebrauchen. 3. Welche/ vnd wie viel Perſonen zu einem
                     					<br>ſolchen Werck zu erwehlen/ vnnd iſt dazumal allein der außlaͤndiſchen Theologen
                     					<br>gutachten vnd meynung eyngenommen worden.
                     				</p>
                  
                  <p>
                     Deß folgenden tags in der 7. Seſſion haben die einlaͤndiſche Theologi jre Mey-
                     					<br>nung fuͤrgebracht/ ſo haben daneben die Engellaͤndiſche ſchrifftlich eyngeben/ was
                     					<br>weiß/ ordnung vnd mittel in der Engellaͤndiſchẽ Translation/ ſo heutigs tages all-
                     					<br>da gebraucht wirdt/ gehalten worden.
                     				</p>
                  
                  <p>
                     Jn der 8. Seſſion ſeindt die Stimmen vnnd Meynungen der von der Prouin-
                     					<br>tzen abgeordneten Raͤthen abgehoͤrt worden/ neben dem hat der Preſident ſeine
                     					<br>Meynung ſchrifftlich vbergeben.
                     				</p>
                  
                  <p>
                     Jn der 9. 10. 11. vnd 12. Seſſion iſt von ſelbigen Puncten ſo wol <span class="aq">generaliter</span> als
                     					<br>
                     <span class="aq">parliculariter</span> ferꝛner gehandelt/ vnnd endlich beſchloſſen worden/ daß ſechs deren
                     					<br>zu ſolchem Werck bequembſten Theologen ſolten ernennt/ vnd den dreyen das Al-
                     					<br>te: den andern dreyen das Neuwe Teſtament/ zu vertiren auffgeben werden/ dieſel-
                     					<br>be ſollen ſich alsdenn auff ein: oder zweyen der fuͤrnembſten Vniuerſiteten im Land
                     					<br>begeben/ vnd daſelbſtẽ deren in Chaldeiſcher/ Hebraiſcher/ Syriſcher vnd Griechi-
                     					<br>ſer Sprachen beruͤhmteſten Profeſſoren Rath vnd Hilffe gebrauchen/ vnd ſo bald
                     					<br>ein Buch fertig/ an die <span class="aq">Reuiſatores</span> ſenden/ Dieſes iſt wz bißhero verhandelt/ Mit-
                     					<br>lerweil hat man der Remonſtranten ankufft erwartet/ es erſcheinen nun dieſelben
                     					<br>oder nicht/ werden gleichwol die von jne erregte <span class="aq">diſputationes</span> ventilirt/ vnd eroͤr-
                     					<br>tert werden.
                     				</p>
                  
                  <p>
                     Vor wenig tagẽ hat der Taurinus/ ſo in dem Hage ein zeitlang geprediget/ vnd
                     					<br>vnlengſt ſuſpendirt worden/ zu Delfft offentlich dem <span class="aq">Arminianiſmo</span>/ in gegenwart
                     					<br>vieler 1000. Menſchen abgeſchworen. Der Barnefeld wirdt noch taͤglich exami-
                     					<br>nirt/ ſoll allbereit 16. capital Puncten bekannt/ vnd ſolche mit eigener Handt vnter-
                     					<br>ſchrieben habẽ/ ſoll daruͤber nochmals/ in gegenwart der Herꝛn Staden/ von allen
                     					<br>vnierten Prouincien daruͤber verhoͤrt werden/ die Außſagen bleiben in hoͤchſter ge-
                     					<br>heim/ an deſſen Sohns ſtelle iſt der Rittmeiſter Rehouen Gubernator zu Bergen
                     					<br>op Zoom/ vnnd der von der Mylen ſeins Ampts auch entſetzt/ wie gleichfalls deß
                     					<br>Barnefelds Haußfraw jhre Behauſung auffgekuͤndigt worden/ ſolle eine andere
                     					<br>gelegenheit ſuchen.
                     				</p>
                  </article>
               </div>
            
            
            <div class="text-back">
               
               <p>
                  
                  <span class="g">ENDE</span>
                  </p>
               </div>
            
            
            </main>
      </div>
   </div>
   <footer style="text-align: center;">
      <div> Hier entsteht ein Footer.</div>
   </footer>
</html>