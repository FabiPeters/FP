<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Jahrgang 1615, Ausgabe 43</title><link rel="preconnect" href="https://fonts.googleapis.com"/><link rel="preconnect" href="https://fonts.gstatic.com" crossorigin/><link href="https://fonts.googleapis.com/css2?family=Noto+Sans+Mono:wght@100..900&family=Noto+Sans:ital,wght@0,100..900;1,100..900&display=swap" rel="stylesheet"/>
      <link rel="stylesheet" href="https://cdn.jsdelivr.net/npm/purecss@3.0.0/build/pure-min.css" crossorigin="anonymous">
      <link rel="stylesheet" href="https://cdn.jsdelivr.net/npm/purecss@3.0.0/build/grids-responsive-min.css" crossorigin="anonymous">
      <link rel="stylesheet" href="css/calendar.css">
      <link rel="stylesheet" href="css/postzeitung.css">
   </head>
   <header id="site-header">
      <div><a href="home.html">Home</a></div>
      <div><a href="jahrg%C3%A4nge.html">Jahrgänge</a></div>
      <div><a>Register</a></div>
      <div><a>Visualisierungen</a></div>
   </header>
   <div class="page">
      <nav class="bar">
         <div class="breadcrumbs">
            <ol>
               <li><a href="jahrg%C3%A4nge.html">Jahrgänge</a></li>
               <li><a href="1615.html">1615</a></li>
               <li><a href="1615_43.html">Ausgabe 43</a></li>
            </ol>
         </div>
         <div class="navigation"><a href="1615_42.html" class="nav">&lt;</a><a href="1615_calendar.html" class="nav"> Kalender </a><a href="1615_46.html" class="nav">&gt;</a></div>
      </nav>
      <div class="content">
         <main class="text issue">
            
            
            
            <div class="text-front">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904235">SUUB: 904235</a></div>
               
               
               <h1 class="issue-nr">43.</h1>
               </div>
            <hr>
            
            <div class="text-body">
               
               <article class="letter" id="a_1615_43_1">
                  
                  <h2>
                     Auß deß Graffenhaage vom 26. Octob. Anno/ 1615.
                     				</h2>
                  
                  <p>
                     
                     <span class="in">Z</span>V Rotterdamb iſt ein Schiff in 9. Tagen von Bordeaux angelangt/ mit
                     					<br>
                     <span class="aq">aviſo,</span> daß der Koͤnig ſampt die Koͤnigin/ vnd ein groſſer Heerzug (daren ſich
                     					<br>die Vnirte Printzen/ nicht zu opponiren getrawt) daſelbſt vff 9. dieſes ſollen
                     					<br>arriuirt ſeyn/ dahin die Spanniſche Braut vnd Jhre <span class="aq">Suyte</span> von <span class="aq">Bourges</span> durch
                     					<br>die Riuier beyſeyts <span class="aq">Bayona</span> (weilen ſelbige Statt vnnd Gubernator ſich zu den
                     					<br>Printzen geſchlagen) kommen ſolte/ dis von Rochelle vnd andere aber wolten jhnen
                     					<br>den Paß verlegen. Jnmittelſt ſollen vngefehr 3000. von deß <span class="aq">Marq. de Bois</span>
                     <br>
                     <span class="aq">Daulphin</span> Soldaten ſo deß Koͤnigs <span class="aq">Trouppes</span> ſtoſſen wolten/ von der Printzen
                     					<br>Volck angeſprengt/ vnnd in die Flucht geſchlagen worden/ geſtalt daß beyderſeits
                     					<br>in die 1600. todt geblieben/ vñ waren 600 Brandenburgiſche Reuter in Compag.
                     					<br>auch kommen/ Inwillens mit der Printzen Volck foͤrter auff Pariß zu ziehen/
                     					<br>den Erfolg gibt die Zeit. Montags Abends hat die Moſkowitiſche Bottſchafft
                     					<br>mit vielen Kutſchen vnd Waͤgen/ allhier jhren Einzug ſtattlich gethan/ dero
                     					<br>S. <span class="aq">Excel.</span> ſampt dem Herrn Bruder/ vnd viel vornehme Herrn vnd Kriegs Ob-
                     					<br>riſt vff 2. Meil zu Kutſchen entgegen gezogen/ vnnd ſtattlich empfangen/ hat fol-
                     					<br>genden Donnerſtag bey den Herrn Staden vnd S. Excell. Audientz gehabt/ vnd
                     					<br>die <span class="aq">Proposition</span> gethan/ ſollen in drey Wochen die Reiß aus Moſcau hinder Nor-
                     					<br>wegen vnd Dennemarck gethan/ vnnd den Sund nicht gebraucht haben/ dahero
                     					<br>man jetzo mit jhnen tractiren ſolle/ daß man dieſer ſeits gleichfals denſelben vmb-
                     					<br>weg ſolle brauchen moͤgen. Wie verlaut ſollen ſie dieſen Landen eingeſeſſene drey
                     					<br>Seehaffen in jren Landen (daſelbſten frey zu handlen vnd wandlen. Weil ſie dero
                     					<br>Orthen noch alemahln geweſt) præſentirt habe/ ſampt andere vortheilafftige
                     					<br>Anbietungen mehr. Die angenommene Soldaten hie zu Lande vor die Haͤn- 
                     					<br>ſeeſtaͤtten ziehen taͤglich nach Muſterplatz/ darzu S. Excell. noch andere
                     					<br>Soldaten vnd Werckmeiſter erlaubt/ ſich mit gebrauchen zulaſſen/ vñ moͤchte jh-
                     					<br>nen ſonſt noch mehr <span class="aq">Aſſiſienz</span> auß dieſen Landen geſchehen/ deſto mehr weilen ver-
                     					<br>lauten will/ als ſolle der Ertzhertzog im Laͤger vor Braunſchweig heimlich etliche
                     					<br>Befehlshaber vnd Jngenieri geſchickt haben/ ſonſten reiſt Jhrer Durchl. Kriegs-
                     					<br>volck/ vnerachtet alle gegenwoͤhr ſehr auß/ vnd lauffen dem Kriegsweſen in Franck-
                     					<br>reich zu/ wie dann von vnſern Frantzoſen auch ziemlich viel dahin gelauffen.
                     				</p>
                  
                  <p>
                     Vorgeſtert haben S. Excell. vom Koͤnig auß groß Britta. eilende ſchrei-
                     					<br>ben bekommen/ welcher geſtallt vff den Engliſchen Seeleuſten etliche 18. oder 20.
                     					<br>groſſe Spanniſche Schiff mit Kriegsvolck auß Spannien kommende geſchen
                     					<br>wordedn/ man vermutet daß die jenige ſeyn/ ſo man zu Duynkuͤrchen gewertig.
                     				</p>
                  
                  <p>
                     Auß Coͤlln vom 5. November 1615. Newes von dieſer Orten gar wenig/ denn
                     					<br>daß man zu Doſſeldorf mit fortificirung ſelbiger Statt taͤglich continuiren thut/
                     ſonder-
                     					<br>lich an ſeiten des Rheins/ vnd thut man die Straßen vertieffen vnnd weiter machen/
                     ſonſten
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904236">SUUB: 904236</a></div>
                  
                  <p>
                     gehet das Geſchrey/ daß der Ertzhertzog Albertus dem Churfuͤrſten von Coͤlln die Statt
                     					<br>Rheinberg wider <span class="aq">reſtituiren</span> woͤllen vnnd hergegen die Statt die Statt Orßaw befeſtigen/ damit ins
                     					<br>kuͤnftig die Spaniſchen den Paß vber Rhein haben moͤgen.
                     				</p>
                  
                  <p>
                     Weillen der Rittmeiſter Gendt etliche Reuter hin vnnd wider geworben/ vnnd dieſelbige
                     					<br>nach Franckreich dem Printzen von <span class="aq">Conte</span> zufuͤhren woͤllen/ als haben die Staaden den-
                     					<br>ſelben als jren vnderthanen davon abgemahnet/ damit Er nit gegen den Koͤnig von Franck-
                     					<br>reich/ mit welchem Sie verbunden/ dienen ſolle.
                     				</p>
                  
                  <p>
                     Auß Paris vom 24. Octobr. hat man/ daß der Koͤnig zu <span class="aq">Bordeaux</span> den 18. ſeinen
                     					<br>Heyrath vollenbracht/ den Montag iſt der <span class="aq">Duca die Guyſe</span> mit des Koͤnigs Schweſter nach
                     					<br>
                     <span class="aq">Baiona</span> gezogen/ vnd 8000. Mann zu Fuß vnd 1500 Pferdt/ ſampt 4. Stuͤck Geſchuͤtz mit
                     					<br>ſich genommen/ damit allem Unheil ſo jhnen etwan von den <span class="aq">Confœderirten</span> Printzen be-
                     					<br>gegnen moͤchte/ abzuwehren/ vnd thut man den Koͤnigs ſampt ſeiner Geſponß den 18.
                     die-
                     					<br>ſes zu Pariß erwarten/ vnd ſolle daſelbſten die Hochzeit <span class="aq">ſolleniter</span> gehalten werden/ Jnn-
                     					<br>mittelſt hat der <span class="aq">Mareſchal de Bois Daulphin</span> vernohmen/ daß die Printzen zu <span class="aq">Guay</span> vber die
                     					<br>Reuier <span class="aq">Dyone</span> geſetzt/ darauff er alsbald dem <span class="aq">Monſ.de Praslin</span> mit 3500 Mann zu Fuß
                     					<br>vnd 800. Pferdten nach geſchickt/ der den Printzen de <span class="aq">Dingri</span> zu <span class="aq">Dentle</span> anderhalb Wetl
                     					<br>von <span class="aq">Goigny</span> mit 200. leichte Pferdt vnd 300. Carpiner Reuther angetroffen/ vnd weil er
                     					<br>ſein Vortheil geſehen/ hat er ein engen Curier/ nach <span class="aq">Monſ.de Bois Daulphin</span> geſandt/ daß
                     					<br>er jhme 2. Petarden an ſtund ſchicken ſolle/ welches auch beſchehen/ darvff alsbald
                     der Printz
                     					<br>
                     <span class="aq">di Dingri</span> belaͤgert vnd 4. Schuͤtz mit den Stuͤcken vff das Caſtel gethan/ die ſich alsbald
                     					<br>ergeben/ vnd mit Condition daß ſie jhr Lehen behalten moͤchten/ mit weiſſen Stecken
                     abgezo-
                     					<br>gen/ vnd geſchworen/ nimmermehr die Waffen gegen den Koͤnig zufuͤhren/ Die Obriſten
                     					<br>vnd Befelchshaber alle gefenglich behalten/ auch 500. Pfert/ ohne die andern Beut/
                     ſo
                     					<br>ſich vber 100000. Cronen wert erſtrecken thut bekommen/ beyweil dem der Printz <span class="aq">de Tin-</span>
                     <br>
                     <span class="aq">gri</span> allein ſeine Perſon vber 50000 Cronen verlohren/ nemblich 4000. fuͤr ſeinen Vn-
                     					<br>der halt/ 12000. fuͤr ſeine Soldaten/ den Reſt an andern ſachen wie nun dieſes geſchehen/
                     					<br>kompt der <span class="aq">Duca die Mayna</span> mit ſeiner Caualaery ein halb ſtund hernach/ vnd wuſten nicht/
                     					<br>daß dieſe mit deß Printzen Volck alſo gehauſet/ als er aber ſolches vernommen/ hat
                     er ſich
                     					<br>wider recirirt zu der Principalen Laͤger/ vnd will man ſagen/ daß beyde deß Koͤnigs
                     vnnd
                     					<br>der Printzen Laͤger/ ein treffen auffeinander gethan/ bey welchem der <span class="aq">Duca di Longouille</span>
                     <br>ſolte geblieben ſeyn.
                     				</p>
                  
                  <p>
                     Von Liſabona wird gemeldt/ daß die Flota aus OſtJndien bey der Jnſul S. Luca/
                     					<br>gluͤcklich angelangt/ vnd hat der Koͤnig von Spanien/ 3. Million vff <span class="aq">Milano remittirt,</span> mit
                     					<br>welchem ſelbiges Kriegsvolck ſolle abgedanckt vnd bezahlt werden.
                     				</p>
                  
                  <p>
                     Von Antorff wird geſchrieben/ daß zu Duͤnkirchen vor gewiß ſollen in 3. oder 4000.
                     					<br>Spanier ankommen ſeyn/ welche vnder andern Compagnien ſollen geſtocken/ vnnd damit
                     					<br>geſterckt werden.
                     				</p>
                  
                  <p>
                     Von Bruͤſſel wird gemelt/ daß der Spinola alles Kriegsvolck/ wie auch die Muni-
                     					<br>tion Pferdt hat muſtern laſſen/ zu was end iſt vnbewuſt. Der Moſcawittiſche Geſandter
                     ſo
                     					<br>in Hollandt ankommen/ ſolle ein Hertzog von <span class="aq">Archangilo</span> ſeyn/ vnnd ſolle Befelch haben/
                     					<br>eine newt Capitulation mit den Staden zuſchlieſſen/ auch Rath zubegeren/ mit welchen
                     					<br>Mitteln der Koͤnig von Schweden vnd ſein groß Fuͤrſt/ moͤchte der Moſcau halben vergli-
                     					<br>chen werden/ was er nun erhalten wird gibt die Zeit.
                     				</p>
                  
                  <p>
                     Von Braunſchweig hat man/ daß der alte Graff Johann von Naſſaw/ wegen der
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904237">SUUB: 904237</a></div>
                  
                  <p>
                     Correſpondirenten Fuͤrſten/ wie auch der Staden von Holland Deputirten daſelbst ange-
                     					<br>langt/ vmb zuverſuchen ob ſie zwiſchen dem Fuͤrſten vnd der Statt ein Vergleichung
                     tref-
                     					<br>fen moͤchten/ welches aber ſchwerlich geſchehen wird / weilen die Staden auch Glieder
                     der
                     					<br>Haͤnſeeſtaͤtt ſeyn wollen / wegen daß ſie Campen / Dettenter/ Schwoll in Haͤnden haben
                     /
                     					<br>Sonſten gebet der Krieg dapffer fort / die in der Statt ſallen taͤglich auß vnd erſchlagen
                     viel
                     					<br>Volcks / derowegen der Hertzog den 4. Mann in ſeinem Land vffgebotten.
                     				</p>
                  </article>
               
               <article class="letter" id="a_1615_43_2">
                  
                  <h2>
                     Auß Rohm vom 17. Octob. 1615.
                     				</h2>
                  
                  <p>
                     Auß der Marck wir bericht vmb <span class="aq">Aſcoli</span> habe der groſſe vnverſehene Regen nich allein
                     					<br>groſſen Schaden gethan / ſondern es wehre darvon auch ein Bergk vberhauffen gefallen/
                     					<br>dardurch <span class="aq">Monte Gallo</span> gantz ruinirt worden / es alsbald vnten an dieſem Berg ein newer
                     					<br>Fluß halb Manns tieff entſtanden / welcher mit groſſem Gethoͤn bey <span class="aq">Aſcali</span> hin / vnder den
                     					<br>Fluß Trando fleuſt/ ob nun dieſer Fluß ſtetigs wehren wird / oder ob es nur ein zuſammen
                     ge-
                     					<br>lauffenes Waſſer / kan man nicht wiſſen / zu deme iſt ein Erdbuͤden geweſen / vnd
                     zu Fortia
                     					<br>hat der Regen das groß vnd ſtattliche Muͤnſter zu S. Saluator gantz verderbt.
                     				</p>
                  </article>
               
               <article class="letter" id="a_1615_43_3">
                  
                  <h2>
                     Auß Venedig vom 23. Ditto.
                     				</h2>
                  
                  <p>
                     Maylandiſche Brieff meldten anders nichts / als das von deß <span class="aq">Pietro di Toledo</span> her-
                     					<br>auß kunſſt vnderſchiedlich diſcuriret wird / wie auch daß das Kriegsvolck nicht gantz
                     abge-
                     					<br>danckt/ ſondern wider etliche angenommen werden ſollen.
                     				</p>
                  
                  <p>
                     Von Turino hat man / wegen der Vnruh in Franckreich habe derſelbe Hertzog die
                     					<br>Abdanckung ſeines Kriegsvolcks zum theil wider eingeſtellt/ biß er ſiehet wo es hinauß
                     wil.
                     					<br>Hieſigt Herrſchafft hat alle abgedanckte Capitain / vnd Befelchshabern vffs new beſchrie-
                     					<br>ben vnd befelch geben jhre Compagnien wider aufzurichten / vnd ſolche in Dalmatia
                     zuſen-
                     					<br>den/ vnd hat man das von Trieſte 400. Teutſchen nach Jſdria vff den Raub gezogen/
                     de-
                     					<br>nen ein gute Anzahl Conſt / vnd andere vnſers Volcks begegnet / mit einander ſcharmuͤtzirt
                     /
                     					<br>endlich aber die Teutſchen in die Flucht geſchlagen / vnd etliche erlegt / ſo haben
                     die <span class="aq">Vſcochi</span>
                     <br>bey Mugia etliche vnſere Reutter / Albaneſer erlegt. Von Nanci wird confirmirt / daß
                     der
                     					<br>Printzen Volck in Franckreich der Koͤnigiſchen 400. erlegt / thun ſonſt groſſen Schaden
                     /
                     					<br>vnd haben einen Polniſchen Herrn / der Jhrer Mayeſt. eine Anzahl Reutter zufuͤhren
                     woͤl-
                     					<br>len abgeſetzt. Die Statt Lion hat 500. Fußknecht nach Pariß zu erſterckung der Statt
                     					<br>geſandt/ vffgefangen worden / ſonſten fallen noch viel Herrn vom Parlament dem Printzen
                     					<br>von Conde zu / deſſen Volck das Schloß Thiemi beſchoſſen / vnd hernach das Staͤttlin
                     					<br>Eſpernon / ohne ſondern widerſtand eroͤbert / beyde Laͤger befinden ſich jetzt faſt
                     in gleicher An-
                     					<br>zahl nur 3.Meil von einander / Der Hertzog von Luxenburg aber <span class="supplied">t</span>hut mit 2000. Mann
                     					<br>zu Fuß/ vnd 500 Reutern vff den Burgundiſchen Frontirn groſſen Schaden/ die Koͤnigin
                     					<br>will den <span class="aq">Monſ. de Roan</span> zum Printzen von Conde ſenden / ein Accord mit jhm zu tractiren.
                     				</p>
                  </article>
               
               <article class="letter" id="a_1615_43_4">
                  
                  <h2>
                     Auß Leiptzig vom 26. Dito.
                     				</h2>
                  
                  <p>
                     Auß Wolffenbuͤttel hat man / weile Graff Friederich von Solms mit ſeinem Kriegs-
                     					<br>volck vff deß Hertzogen Frontirn ankommen / als hat der Hertzog all ſein Kriegsvolck
                     auß
                     					<br>den Schantzen genom̃en / die Paͤß zuuerlegen / hingegen das Landvolck in die Schantzen
                     ge-
                     					<br>
                     <span class="supplied">l</span>egt/ es ſind beyde Theil noch nicht zuſammen kommen.
                     				</p>
                  
                  <p>
                     Der Koͤnig in Dennemarck ſolle wider etlich 1000. Man fuͤr den Hertzogen im An-
                     					<br>zug haben / die Kayſ. Commiſſarien ſein im Laͤger ankommen / vnd haben beyder ſeits
                     einen
                     					<br>Stillſtandt mandirt.
                     				</p>
                  
                  <p>
                     Es iſt wider ein Corporal allhie geweſt / der begert fuͤr den Hertzogen mehr Volck
                     zu
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904238">SUUB: 904238</a></div>
                  
                  <p>
                     werben. vff den Straſſen iſt es ganz vnſicher reiſen / vergangene Wochen ſeyn wider
                     etli-
                     					<br>che Bremer angriffen worden / der Thaͤter zween nach Magdeburg gefuͤhret ſeyn.
                     				</p>
                  
                  <p>
                     Der Churfuͤrſt von Brandenburg hat ein Mandat publiciren laſſen / daß ſich nie-
                     					<br>mand von Jhrer Churfuͤrſtl. G. angehoͤrigen in frembde Kriegs Beſoldung einlaſſen
                     / ſon
                     					<br>dern ſich zu Hauß / vnd alſo ferig halten / damit man deren vff das erſte Auff gebott
                     mechtig
                     					<br>ſeyn kan.
                     				</p>
                  
                  <p>
                     Auß Hamburg / vom 24. Octob. Der Graff von Solms hat ſich mit 1800. Pferden
                     					<br>vnd 4000. zu Fuß zwiſchen Hanower vnd Braunſchweig gelaͤgert / vnd verſchantzt/ haben
                     					<br>200. Waͤgen mit allerhand viemalien / vnd 400. Ochſen bey ſich / vnd ſolle die Statt
                     Ha-
                     					<br>nower ſich an die Staͤtt ergeben haben. Als der Hertzog von Braunſchweig das Waſſer
                     					<br>geſtembet/ daß es Elen hoch in der Statt geſtanden / ſeind die in der Statt mit gantzer
                     Macht
                     					<br>herauß gefallen / mit den Hertzogiſchen ſcharmuͤtzirt / in 400. Mann erlegt / 3. ſtuͤck
                     Geſchuͤtz-
                     					<br>eobert/ vnd auch vber 300 Mann verlohren.
                     				</p>
                  
                  <p>
                     Die Henſeeſtaͤtt befinden ſich jetzt wider zu Luͤnenburg beyſammen / ſonſt iſt de<span class="aq">r Stati</span>us
                     					<br>von Muͤnchſhauſen mit 3. vornehmen vom Adel zu Zell beym Hertzogen von Luͤneburg
                     					<br>geweſen / vnnd begert / der Hertzog ſolle der Haͤnſeeſtaͤtt Volck in ſeinem Lande
                     nicht dulden/
                     					<br>aber ſchlechte Antwort bekommen / iſt alſo nach genommenem Abſcheidt durch deß Hertzo-
                     					<br>gen Landt begleitet / hernacher aber von 30. der Haͤnſeeſtaͤtt Reuter gefangen / vnnd
                     dem
                     					<br>Graffen von Solms zugebracht worden / ſollen 1300. Ducaten bey ſich gehabt haben.
                     				</p>
                  
                  <p>
                     E. E. Rath allhier hat mit 100. Soldaten / vnd 50 Reutern / die zu Wendorff durch
                     					<br>Herzog Frantzen angehaltene Guͤter / mit Gewalt holen vnd alhero bringen laſſen
                     				</p>
                  
                  <p>
                     Auß dem Landt zu Braunſchweig / vom 24. ditto. Der Koͤnig in Dennemarck
                     					<br>iſt mit 13000. Mann zu Roß vnd Fueß / der Haͤnſeeſtaͤtt Volck biß nacher Zell entgegen
                     ge-
                     					<br>zogen / vmb mit dem Graffen von Solms ein treffen zuthun / weilln ſich aber der Graff
                     nach
                     					<br>Giffhorn begeben vnd ſich dapffer verſchantzt / doch vber 5000. Mann nit bey ſich
                     hat/ iſt der
                     					<br>Koͤnig vnverricht wider ins Laͤger kommen. Mit der Statt Braunſchweig ſtehet es nicht
                     					<br>nach dem beſten / beyde theil ſchieſſen ſtarck vff einander / vnnd laͤſt der Hertzog
                     das Geſchuͤtz-
                     					<br>vff den Wahl ziehen / hat wider 4. Fahnen friſchvolck ins Lager bekommen / deſſen
                     folgt noch
                     					<br>taͤglich mehr / vnd wird das gemuſtert Landt Volck vff 20000. ſtarck geſchetzt / weilen
                     die
                     					<br>Wachten vmb der Statt verdoppelt / kan niemand mehr auß noch in die Statt kommen /
                     					<br>haben alſo gute Hoffnung ſolche bald zu eroben. Die Keyſerl. Commiſſarien haben in
                     					<br>die Statt begert / aber nicht eingelaſſen / ſondern jhnen zur Antwort worden / ſie
                     weren jetzt
                     					<br>nicht mechtig/ vnd ſie an die ſaͤmptliche Haͤnſeeſtaͤtt gewieſen.
                     				</p>
                  
                  <p>
                     Auß Wolffenbuͤttel vom 26. Dito. Vnſer Volck iſt ſo wol auff dem Wall als die
                     					<br>in der Statt/ duͤrffen nur der zween Schantzkoͤrb hinuͤber / ſo koͤnnen ſie ſich mit
                     einander
                     					<br>ſchlagen/ man bawt jetzt ein Patterey hinauff vmb Preſſa zu ſchieſſen / daß man gar
                     hinein
                     					<br>lauffen kan / beyde Theil koͤnnen mit Schieſen nicht viel außrichten / ſondern thun
                     einander
                     					<br>mit Steinen / Bechkraͤntzen vnd Treſchſchlaͤgeln groſſen Schaden
                     				</p>
                  
                  <p>
                     Auß Prag/ vom 24. October/ Anno 1615. Man erwartet allhier mit verlangen
                     					<br>Herrn Haͤggemüllers/ welcher vnlaͤngſt an die 3. Geiſtliche ChurF geſchickt worden
                     / deß
                     					<br>vorſtehenden Reichstags halben / was derſelbe verrichtet / dann allhie darfuͤr gehalten
                     wer-
                     					<br>den will/ es werden Jhre ChurF. G. zu Meyntz in Namen der Catoliſchen/ vnd Fuͤrſt
                     Chri-
                     					<br>ſtian von Anhalt / wegen der Correſpondirenden wie auch Herr Biſchoff Cloͤſel wegen
                     Jh-
                     					<br>rer May. in kurtzem zu Bamberg zuſammen komen / vnd alda einen Compoſition Tag halten.
                     				</p>
                  </article>
               </div>
            
            
            </main>
      </div>
   </div>
   <footer style="text-align: center;">
      <div> Hier entsteht ein Footer.</div>
   </footer>
</html>