<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Jahrgang 1617, Ausgabe 40</title><link rel="preconnect" href="https://fonts.googleapis.com"/><link rel="preconnect" href="https://fonts.gstatic.com" crossorigin/><link href="https://fonts.googleapis.com/css2?family=Noto+Sans+Mono:wght@100..900&family=Noto+Sans:ital,wght@0,100..900;1,100..900&display=swap" rel="stylesheet"/>
      <link rel="stylesheet" href="https://cdn.jsdelivr.net/npm/purecss@3.0.0/build/pure-min.css" crossorigin="anonymous">
      <link rel="stylesheet" href="https://cdn.jsdelivr.net/npm/purecss@3.0.0/build/grids-responsive-min.css" crossorigin="anonymous">
      <link rel="stylesheet" href="css/calendar.css">
      <link rel="stylesheet" href="css/postzeitung.css">
   </head>
   <header id="site-header">
      <div class="navbar"><a href="home.html"><img src="titel_frankfurter_postzeitung.svg" alt="Frankfurter Postzeitung"></a><div><a href="jahrg%C3%A4nge.html">Jahrgänge</a></div>
      </div>
   </header>
   <div class="page">
      <nav class="issue-navigation"><a href="1615_49.html" class="issue-nav"><span class="expand-sm">Vorherige Ausgabe (</span>49<span class="expand-sm">)</span></a><span>&lt;</span><a href="1617_calendar.html" class="issue-nav">
            Kalender
            </a><span>&gt;</span><a href="1618_4.html" class="issue-nav"><span class="expand-sm">Folgende Ausgabe (</span>4<span class="expand-sm">)</span></a></nav>
      <div class="content">
         <main class="text">
            
            
            
            <div class="text-front">
               <span class="page-number"><a href="https://brema.suub.uni-bremen.de/zeitungen17/periodical/zoom/904369">0001</a></span>
               
               
               <h1 class="issue-nr">40.</h1>
               </div>
            <hr>
            
            <div class="text-body">
               
               <section class="article" id="a_1617_40_1">
                  
                  <h2>
                     Auß Görtz vom 18. Serember. 1617.
                     				</h2>
                  
                  <p>
                     
                     DEn 10. diß/ hat ſich zwiſchen vnſerm Cpitan Peter <span class="aq">Vaſques</span>, vñ einem Ca=
                     					<br>pitan <span class="aq">de Corſi</span> vnder den Venedigern/ ein ſtreitt zwiſchen beyden Lägern
                     					<br>zu Roß zugetragen/ darbey von weren viel fürnehme herrn/ vnder andern
                     					<br>der Hertzog von Modena/ wie auch <span class="aq">Don Ioan di Medici</span> mit 2. Corneten Reutern/
                     					<br>hinder Palmarina haltent zugeſehen/ deß Feindtshauptmann hat ein ſchuß/ vñ mit
                     					<br>eim Degen ein vbeln ſtreich ins geſicht bekommen /der vnſere iſt zwar auch doch ohne
                     					<br>ſchaden geſtreifft worden/ nach verrichtung deſſelben haben ſie ſich wider verglichen/
                     					<br>vnd ſich ein jeder mit ſeinem beyſtandt in ſen Läger reterirt / man iſt beyderſeits
                     in
                     					<br>ſtarcker bereitſchafft geſtanden/ biß der hande für vber geweſen.
                     				</p>
                  
                  <p>
                     Mit Gradiſca ſtehets gefehrlich/ dañ der feind beſcheuſt ſolche mit 20 ſtücken ge=
                     					<br>ſchütz tag vnd nacht/ vnd hat in einem tag bey 20. ſchüß hinein gethan/ vnd wo man
                     					<br>nit anders zu dieſem Krieg thue/ möchte man ſicher Vöſtung verluſtigt werden/ der
                     					<br>Feindt hai dermaſſen die Paß geſpert/ vnnd ingenommen/ dz faſt vnmüglich ohne
                     					<br>groſſe gewalt etwas mehr hinein zubringen / es ſeind faſt alle einwohner heranß/ vnd
                     					<br>iſt der Cantzler daſelbſt vor 3 tagẽ/ auch mit weib vñ kind herauß gezogen/ dem Feind
                     					<br>in die hände kommen/ vñ auff Palma geführt werden/ iſt auch ſo groſſe noth an Pro=
                     					<br>uiant darinn/ daß ſie ſchon das Roßfleiſch zueſſen/ anfangen/ man iſt alhier auch
                     in
                     					<br>gefahr/ dann viel Häupter abweſende vnnd die Soldaten/ an jhrem Soldt groſſen
                     					<br>mangel haben/ iſt alſo nichts guts darauß zuhoffen/ vnd wann der zeit die Weinheer
                     <br>nicht dz beſte theten/ wüſten ſie nit zuleben.
                     				</p>
                  
                  <p>
                     Der Feindt hat dieſer tagen ein groſſen Soccors zu Roß vnd Fuß bekomwer.
                     					<br>deren meiſtentheils Türckiſche Vnderthanen ſein/ deß gleichen auch v. groſſe S[…]d[…],
                     					<br>mit newen Holländern / entgegen ſeind wir gar ſchwach/ vnd je lenger je weniger.
                     				</p>
                  
                  <p>
                     Geſtern hat herꝛ Hauptman von Herberſtein/ ein groß vnglück/ als er ſampt
                     					<br>herꝛn Hauptmann Brußki zwiſchen der Jſnttz etliche ſchüß vnder die Feinde thun
                     					<br>laſſen/ außgeſtanden/ in dem er ſich reteriren wöllen/ kompt ein ſchuß auß deß Feinds
                     					<br>Schantz/ vnd ſcheuſt jhme herꝛn eine groſſe Güldene Ketten von kleinen gliedern/
                     					<br>vom leibe daß ſie auff die erden gefallen/ doch am leibe nichts beſchedigt.
                     				</p>
                  
                  <p>
                     Man hat auiſo / als die Venediger die alten Hollendiſche Soldaten gemuſtert/
                     					<br>bezalt/ vnd wider <span class="aq">de nouo</span> werben/ vnd beſtellet/ haben ſie jhnen nit mehr dienen/ ſon-
                     					<br>dern wider in jhr Landt ziehen wollen.
                     				</p>
                  
                  <p>
                     Auff vnſerſeits iſt herꝛ Obriſter Leutenandt Meilgraber/ weilen er ſeine zeit auß=
                     					<br>gedient/ mit den ſeinen wider ab/ vnd nach hauß gen Wareſtin in Windiſchen Landt
                     					<br>gezogen/ welches dem Feindt greſſen muth macht/ weilen er Meilgraber den beſten
                     					<br>Kern vom Kriegsvolck beyſammen gehabt.
                     				</p>
                  </section>
               
               <section class="article" id="a_1617_40_2">
                  
                  <h2>
                     Auß Wien vom 27. Ditto.
                     				</h2>
                  
                  <p>
                     Demnach vor etlichen tagen/ die 2. junge Hertzogen von Sachſen Lawenburg al=
                     					<br>hier ankommen/ deren der Elter 500. Pferdt für den König Ferdinandum wider die
                     					<br>Venediger führt/ ſeindt ſolche den 25. diß mit 70. Pferdten vnnd führenden Fahnen
                     					<br>von hier ſtatlich mit Trometen/ vnd Heerbaucken hinweg/ vnnd nach Newkirchen/
                     					<br>bey der Neuſtatt (alda ſie bereit beyſammen/ vnd der Muſterplatz auff 26. diß ange=
                     				</p>
                  <span class="page-number"><a href="https://brema.suub.uni-bremen.de/zeitungen17/periodical/zoom/904370">0002</a></span>
                  
                  <p>
                     ſtelt.) verreiſt/ denen der allhieſige Spaniſche Zahlmeiſter Amptsverwalter Beuerl
                     					<br>den erſten MonatSoldt gereicht/ […]e werden nun baldt fort rücken/ vnnd wirdt der
                     					<br>
                     junge herꝛ von Loſenſtein deß herꝛn Obriſten Hoff Marſchalcks Vetter/ vnter dem
                     					<br>herꝛn Obriſten Tampier auch einen Soldaten hinein geben.
                     				</p>
                  </section>
               
               <section class="article" id="a_1617_40_3">
                  
                  <h2>
                     Auß Rohm vom 23. Ditto.
                     				</h2>
                  
                  <p>
                     Neapolitaniſche brieff berichten/ daß alle Vaſellen zu der Meer armada gehörig/
                     					<br>bereitfertig zur abfarth/ vnd allein guten Windts erwarten/ ſol alſo dieſe Armada
                     					<br>ſtercker als die erſte ſein/ ſo ſchreibt man auch von Malta/ das ſelbige Jnſul in
                     ſtetter
                     					<br>Rüſtung ſtehe/ da die Türckiſche Armada/ ſo ſich jetzt in der Jnſul Gozzo befinden
                     					<br>ſolle/ was gegen ſie tentiren wolte/ derſelben widerſtandt zuthun/ die hat nit weit
                     von
                     					<br>Malta eine Feluchen von der Chriſten Armada/ vñ nach Leuante fahrend/ gefangẽ.
                     				</p>
                  
                  <p>
                     Auß Spania hat man/ das im S[…]etto di Gibraltar ſich zwiſchen 12. Portuge-
                     					<br>ſiſchen Galeren/ vnd 10. Corſariſche Vaſellen ein ſtreit erhoben/ dar durch 4. Vaſel-
                     					<br>len erſeufft/ vnd die andern von den Portugeſern gefangen worden.
                     				</p>
                  </section>
               
               <section class="article" id="a_1617_40_4">
                  
                  <h2>
                     Auß Lion vom 24. Ditto.
                     				</h2>
                  
                  <p>
                     Man gibt noch auß/ das der Frieden zwiſchen dem König in Böheimb/ vnd Ve-
                     					<br>nedigern wie gleichfals zwiſchen Spania/ vnd Sauoia gewiß beſchloſſen worden.
                     				</p>
                  
                  <p>
                     Auff 15. diß hat man den Printzen von Conde/ vnd ſein Gemahl/ in das Schloß
                     					<br>
                     <span class="aq">Vincennes</span>/ ſo nit weit von hier ligt/ geführt/ daſelbſten ſol er noch viel ſtrenger/ als
                     					<br>
                     <span class="aq">ala Baſtiglia</span> verwarth werden/ etliche vermuhten/ er möchte dieſer Enderung halber
                     					<br>deſto eher ledig kommen/ ſonſten ſolle man ſeither den Freyherꝛn von Vigean/ vnd
                     					<br>
                     <span class="aq">dela Fiſque ala Baſtiglia</span> gefangen gelegt haben/ weil ſie accuſirt werden/ das ſie
                     					<br>Printzen von Conde außhelffen wollen.
                     				</p>
                  
                  <p>
                     Der Hertzogen <span class="aq">di Niuers,</span> vnnd Maijenne ſeindt wider zu Hoff bey jhrer May.
                     					<br>ankommen.
                     				</p>
                  </section>
               
               <section class="article" id="a_1617_40_5">
                  
                  <h2>
                     Auß Venedig vom 30. Ditto.
                     				</h2>
                  
                  <p>
                     Von Turino wirdt geſchrieben/ daſelbſt weren in deß Hertzogẽ Capellen 10. Fah-
                     					<br>nen/ ſo er zu Feliciano erobert/ vffgehenckt werden/ vnd worden noch 12. andere von
                     					<br>Annone erwartet/ ſo iſt der Graff von Mansfeldt mit 4000. Teutſchen zu Fuß/ vñ
                     					<br>700. zu Roß nach Jurea paſſirt/ vnd thut ſich der Hertzog täglich mit volck/ ſo jhme
                     					<br>auß Franckreich/ vnd andern Orthen zuköm̃t/ ſehr ſtärckẽ/ aber von Coſale hat man/
                     					<br>das der <span class="aq">Principe di Maſſerano</span>/ mit dem Hauptmann <span class="aq">Paleſtra</span> ein aut theil volck
                     					<br>nach <span class="aq">S. Germano</span> zur Beſatzung gebracht/ auch 4. Sauoiſche Dörffer verbrendt.
                     				</p>
                  
                  <p>
                     Meylendiſche Brieff auiſirẽ/ dz der <span class="aq">Monſ. di Bettunes</span> vff 16. diß nach Nouarra zũ
                     					<br>
                     <span class="aq">Don Toledo</span> paſſirt/ den Frieden zuſchlieſſen/ doch vnverricht wider zurück kom̃en/
                     					<br>der Ladighera befindt ſich vmb <span class="aq">Moncaluo</span> 10000. der <span class="aq">Principe Thomaſo</span> mit dem
                     					<br>von Manßfeldt/ vnd deß Conte d'Auuergnia Reuterey vmb Aleſſandria vff 15000.
                     					<br>man ſtarck/ alda ſie ſeither jüngſten noch mehr orth erobert/ auch vmb Nizza wider
                     					<br>in 2000. Schweitzer/ vñ Teutſchen erlegt/ ſonſt hette der <span class="aq">Don Toledo</span> 400. Knecht
                     					<br>mie viel Kriegs Rüſtung/ vnd Munition nach Nouarra kommen laſſen/ auch der
                     					<br>Hertzog von Parma 10. Hauptleuth verordnet/ 500. Reuter für Spania zuwerben/
                     					<br>bey beſchluß hat man/ der Cärdinal <span class="aq">Ludouiſio</span> habe beym Hertzogen von Sauoia
                     					<br>vff 6. ſtund einen Anſtandt erhalten/ dahero das Volck/ ſo Aleſſandria belägern
                     					<br>ſollen/ ſich nach Aſteggiano retirirt.
                     				</p>
                  <span class="page-number"><a href="https://brema.suub.uni-bremen.de/zeitungen17/periodical/zoom/904371">0003</a></span>
                  
                  <p>
                     Spaniſche Brieff meldten/ der Printz Philiberto hette vom König zu Hülffe ſei-
                     					<br>nes Vncoſtens 30000. Cronen empfangen/ alda werde auch/ vneracht man den
                     					<br>Frieden mit Sauoia bey Hoff für gewiß halte/ viel Volcks nach Jtalia imbarchirt
                     					<br>es hette auch der Venediſche <span class="aq">Amb.</span> einen Anſtandt wegen Reſtitution der abgenom-
                     					<br>men Vaſellen/ mit der Kauffmannſchafft/ erhalten.
                     				</p>
                  
                  <p>
                     Aus dem Feldtläger hört man/ das alda 400. Knecht von <span class="aq">Legnano</span> ankommen/
                     					<br>vnd wegen ſteten Regens der Fluß Liſonzo ſehr groß worden/ vnnd vnſere Brücken
                     					<br>zerriſſen/ durch welche gelegenheit die Ertzhertzogiſchen / ein Zattera mit viel künſtli-
                     					<br>lichen Fewerwerck/ vnd Munition nach <span class="aq">Gradiſca</span> lauffen laſſen/ ſo aber die vnſern/
                     					<br>mit allem/ was darob geweſen/ verſenckt/ doch iſt nachts zeit zu Landt ein Soccors
                     in
                     					<br>dieſe Veſtung kommen/ vnd verlauth dz der Graff Tampier ehiſt viel Soldaten ins
                     					<br>Felde bringen werde/ ſonſt iſt der Graff von Naſſau zu <span class="aq">Vdene</span> am Fieber geſtorben/
                     					<br>vnd hat vnſer Armada 3. frembde Vaſellen mit Oel beladen/ zu <span class="aq">Lieſena</span> eingebrach/
                     					<br>vnd arreſtirt.
                     				</p>
                  
                  <p>
                     Die im <span class="aq">Forte Stella</span> ſeint Mitwoch mit 100. Pferden/ vnd viel Knechten außge-
                     					<br>fallen/ der Fortezen/ Baw zwiſchen <span class="aq">Gradiſca</span>/ vnd der Sternſchantz zuverhindern/
                     					<br>die feindt aber mit verluſt 12. der jhren/ zurück getrieben/ vnd acht gefangen worden.
                     				</p>
                  
                  <p>
                     Zu <span class="aq">Genua</span> iſt ein <span class="aq">exeraordinari</span> auß Spania ankommen/ welche die Ratification
                     					<br>der Frantzöſiſch formirten Friedens Puncten mitbringen ſolle/ darauff theils herꝛn
                     					<br>jhre geworbene Knecht abgedanckt/ vnd ſolle dieſer Frieden zu <span class="aq">Aſti</span> vnd Alexandria
                     					<br>vff 12 diß publicirt worden ſein.
                     				</p>
                  </section>
               
               <section class="article" id="a_1617_40_6">
                  
                  <h2>
                     Auß Prag vom 3. Ditto.
                     				</h2>
                  
                  <p>
                     Geſtern ſeind jre Keyſ. May. von Brandeiß wider alhier angelangt/ vnnd <span class="aq">dato</span>
                     <br>publicirt worden/ daß ſie den 21. diß nacher Wien vnnd Newſtatt auffbrechen wer-
                     					<br>den die Furierer ſeind voran/ vnd bereit Gutſchen vnd Fuhrleuth von Wien vnd
                     					<br>Newſtatt hieher beſchrieben.
                     				</p>
                  </section>
               
               <section class="article" id="a_1617_40_7">
                  
                  <h2>
                     Auß deß Grauenhage vom 5. October.
                     				</h2>
                  
                  <p>
                     Auß Franckreich hat man/ dz der König võ Spaniſchen Geſandten eine ſchrifft-
                     					<br>liche Erklerung bekem̃en/ dz nemlich der König von Spania luſt zum Frieden habe/
                     					<br>alles was eingenommen/ reſtituiren wolle/ dofern Sauoia den vergleich vor <span class="aq">
                        Aſti</span> vn-
                     					<br>derhalte/ darauff dañ die ſach/ wie gleichfals mit den Venedigern alſo beygelegt wor-
                     					<br>den/ dz der Königm Beheimb/ die Statt Zengh/ mit Teutſchẽ Volck beſetze/ darauff
                     					<br>Venedig die nechſt darbey gelegene Statt wider geben/ folgents jederſeits durch zwey
                     					<br>Commiſſarien die Zenger Vßcochen abgeſchafft/ vnd jn Schiff verbrandt werden/
                     					<br>welche nicht mit jren weib vnd Kindern Rühiglich einer Handtierung leben/ ſondern
                     					<br>vich allein deß Raubs vff dem Meer befleiſſen/ vñ alſo vnderſcheidt vnder jnen zuhal-
                     					<br>ten/ darauff die Venediger dz vbrige wz ſie in Friaul/ vnd Jſterreich eingenommen/
                     					<br>reſtiuiren ſollen/ dz Venediſche Meer belangendt/ verbleibt es damit bey der abhãnd-
                     					<br>lung zu Wien/ An. 1612. getroffen/ dieſer tractat iſt vff 6 Septemb. mit mehr andern
                     					<br>Articulen/ zu Pariß alſo geſchloſſen/ vnd ſubſcribirt/ vnd ſol innerhalb 25. tagen
                     von
                     					<br>
                     <span class="aq">dato</span> an/ in Spanien beliebet/ vñ vnderſchrieben werdẽ/ gleich wie auch in Sauoyen/
                     					<br>vnd iſt alſo der König in Franckreich Bürge für einen vnd andern theil.
                     				</p>
                  
                  <p>
                     So wirdt auch bericht/ dz vnlengſt bey hellem tage/ zu der Fleſche/ eine Veſtung in
                     					<br>der Picardey/ in der Jeſiuiter Kirchen/ mitten vnder der Meſſe/ ein plötzlich groß
                     ge-
                     					<br>rümpel/ als wie von ein hauffen Rüſtwägen/ vnd Karren gehört/ darauff ein geſpenſt
                     				</p>
                  <span class="page-number"><a href="https://brema.suub.uni-bremen.de/zeitungen17/periodical/zoom/904372">0004</a></span>
                  
                  <p>
                     in der Kirchen erſchienen wie ein menſch/ doch ſonder Heubt/ der gantze Hals in Blut
                     					<br>die Füß/ vnd Schenckel in Fewer/ ſol etliche wort geſprochen/ vnd alſo groſſes ſchre-
                     					<br>cken vervrſacht haben.
                     				</p>
                  
                  <p>
                     Auß Engellandt haben wir/ daß ſelbiger König/ vff begehren deß Venediſchen
                     					<br>Amb. ſich nun alſo reſoluirt/ der Herꝛſchafft in 6. oder 7000. Mañ zuhülff zuſchickẽ/
                     					<br>ob nun dieſe/ wie auch dz Lewenſteiniſche Volck noch abfahren werden/ iſt vnbewuſt.
                     				</p>
                  
                  <p>
                     Es wirdt von den Brabendiſchen/ vñ Oberquartiren noch beſtettiget/ dz die Spa-
                     					<br>niſche der Enden groſſe Kriegs Bereitſchafften machen/ deren/ zu Berck ſchon etli-
                     					<br>che 1000. vber Rein geſetzt/ vm̃ die Sequeſtratiõ der Güligiſchẽ Landtẽ vorzunehmẽ.
                     				</p>
                  
                  <p>
                     Die Fraw Gräum von Hanau/ iſt jetzt mit beyden Frewlein zu Amſterdam den
                     					<br>Rath daſelbſt zubeſuchen/ vnd die Statt zubeſehen/ alda ſie gar herꝛlich empfangen/
                     					<br>tractirt/ vnd verehrt worden.
                     				</p>
                  
                  <p>
                     Deß Grauen von Oldenburgs Geſandten ſeindt mit guten Contento wider nach Hauß
                     					<br>verreiſt.
                     				</p>
                  
                  <p>
                     Demnach vnlengſt etliche von dem Magiſtrat zum Briel wegen der Religion in vnwillen
                     					<br>wider einander gerahten die Bürger ſich auch nie am beſten vertragen/ Doch ſambtlich
                     ſich ſtill
                     					<br>hielten/ vnd allein vff 20. Septemb. warteten/ vff welche zeit man einen newen Raht/
                     vnd Ma-
                     					<br>giſtrat zuwwehlen pfleget/ haben S Exc neben dero herꝛn Brüdern Printz Heinrichen/
                     wie auch
                     					<br>dem Engliſchen Amb. vnnd etliche Obriſten vnnd Befelchshaber in ſtarck/ ſelbige nacht
                     ſich
                     					<br>aufgemacht/ vnd ſeind mit 8 vnd 9 vff den Briel zugefahren vnd daſelbſt gemeldten
                     tags vnnge-
                     					<br>fehr vmb 6. Uhr deß morgens angelangt/ darauff ſeind S. Exc. allein ſelbſt mit dreyen
                     erſtlich in
                     					<br>die Statt/ vnd in eine Herberg gangen/ vnd als baldt die Hauptleuth zu ſich beruffen/
                     vnd befoh-
                     					<br>len/ jre Soldaten/ doch ohne Trummelſchlag zuſammen zubringen/ welches als baldt alſo
                     ver-
                     					<br>richtet worden/ Immittelſt ſeind die andern mit 9. vnd 10 allein mit jren ſeiten Wehren
                     auch in
                     					<br>die Statt kommen/ da nun der Magiſtrat ſolches innen worden/ haben ſie ſich als baldt
                     vff
                     					<br>dz Rahthaus verfügt/ welchen S. Exc ſeine meinung vñ zu was ende/ er dahin kommen/
                     anzeigẽ
                     					<br>laſſen/ mit welchem ſie wol zufrieden geweſen/ vnd iſt alſo ein newer Magistrat/ mit
                     beliebung
                     					<br>S. Exc erwehlt/ darneben noch 2 Compagnien/ nemlich Graff Johan Ernſt vou Dordrecht/
                     vñ
                     					<br>Printz Heinrich von Delfft dahin gelegt worden.
                     				</p>
                  
                  <p>
                     Der Magiſtrat zu Harlem hat abermals geweigert/ die Pœual Mandat/ von hieſigen hohen
                     					<br>Hoffgericht/ wegen wider Einnehmung deß außgeſsagten Bürgers zu pariren/ ſondern denſelben
                     					<br>noch darneben/ in 100 Pf. flemiſch condenirt/ derwegen dañ dieſer ſachen/ vñ der Vtrechtiſchen
                     					<br>Volck werbung halben/ weil man ſich ſo wol daſelbſt/ als zu Lendẽ verwegert/ ſolche
                     einzuſtellen
                     					<br>alhie fleiſſig gerahtſchlagt wirdt/ wie ſolchem zubegegnen/ vñ ſolle S. Exc. egegen
                     10 diß/ vff wel-
                     					<br>che zeit der Magiſtrat auch ernewert wird/ ſich in Perſohn dahin; zuverfügen/ Reſoluirt
                     haben/
                     					<br>Immittelſt halten die newe Soldaten mit den alten die wacht Zu Amſterdam/ wie auch
                     in
                     					<br>Seelandt werden 6.oder 7. Schiff zugerüſtet/ ſo nach Oſt Jndien fahren ſollen/ deßgleichen
                     wirt
                     					<br>noch ein groſſes nach Guinea außgerüſtet/ die Veſtung alda mit allerley <span class="sic">notturffr</span> zuverſorgen.
                     				</p>
                  </section>
               
               <section class="article" id="a_1617_40_8">
                  
                  <h2>
                     Auß Cölln vom 12. Ditto.
                     				</h2>
                  
                  <p>
                     Deß Grauen von Fürſtenberg/ vnd herꝛn von Anholt Volck verhelt ſich noch im ſtifft
                     Trier/
                     					<br>vnd wirdt dieſer Orth für gewiß berichtet/ das ſie wider abgedanckt werden/ auch vorhabens
                     					<br>ſein/ jren zurück zug/ durch […]eſe Landt widerumb zunehmen/ weilen ſie aber am nehern
                     ſich faſt
                     					<br>vbel gehalten/ die arme Leuh geſchlagen/ geſtoſſen/ vñ gebrandtſchetz/ vnd andern
                     muthwillen
                     					<br>begangen/ iſt jnen entgegengeſandt/ vnd verortnung in den Güligſchen Landen gethan
                     worden/
                     					<br>dz die vnderthanen/ vnd außgeſetzte Schützen vffgemanth/ vnd jnen kein durchzug noch
                     quartier
                     					<br>verſtattet werden ſolle/ Jn Hollendt ſtehẽ die ſachen noch faſt ſeltzam/ vnd wie man
                     dieſer Or
                     					<br>then außgibt/ ſolle ſich der Preſident Barnefeldt nirgent wollen finden laſſen/ derwegen
                     ſeine
                     					<br>Gütter/ ſo ſich vff viel Tonnen Schätze ertragen/ verarreſtirt ſein ſollen/ etliche
                     aber wollen/ er
                     					<br>
                     lige zu Vtrecht ſchwach/ die zeit wirdts geben.
                     				</p>
                  </section>
               </div>
            
            
            <div class="text-back">
               
               <p>
                  
                  <span class="g">ENDE</span>
                  </p>
               </div>
            
            
            </main>
      </div>
   </div>
   <footer style="text-align: center;">
      <div> Hier entsteht ein Footer.</div>
   </footer>
</html>