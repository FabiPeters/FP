<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Jahrgang 1618, Ausgabe 33</title><link rel="preconnect" href="https://fonts.googleapis.com"/><link rel="preconnect" href="https://fonts.gstatic.com" crossorigin/><link href="https://fonts.googleapis.com/css2?family=Noto+Sans+Mono:wght@100..900&family=Noto+Sans:ital,wght@0,100..900;1,100..900&display=swap" rel="stylesheet"/>
      <link rel="stylesheet" href="https://cdn.jsdelivr.net/npm/purecss@3.0.0/build/pure-min.css" crossorigin="anonymous">
      <link rel="stylesheet" href="https://cdn.jsdelivr.net/npm/purecss@3.0.0/build/grids-responsive-min.css" crossorigin="anonymous">
      <link rel="stylesheet" href="css/calendar.css">
      <link rel="stylesheet" href="css/postzeitung.css">
   </head>
   <header id="site-header">
      <div><a href="home.html">Home</a></div>
      <div><a href="jahrg%C3%A4nge.html">Jahrgänge</a></div>
      <div><a>Register</a></div>
      <div><a>Visualisierungen</a></div>
   </header>
   <div class="page">
      <nav class="bar">
         <div class="breadcrumbs">
            <ol>
               <li><a href="jahrg%C3%A4nge.html">Jahrgänge</a></li>
               <li><a href="1618.html">1618</a></li>
               <li><a href="1618_33.html">Ausgabe 33</a></li>
            </ol>
         </div>
         <div class="navigation"><a href="1618_22.html" class="nav">&lt;</a><a href="1618_calendar.html" class="nav"> Kalender </a><a href="1618_35.html" class="nav">&gt;</a></div>
      </nav>
      <div class="content">
         <main class="text issue">
            
            
            
            <div class="text-front">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904397">SUUB: 904397</a></div>
               
               
               <h1 class="issue-nr">33.</h1>
               </div>
            <hr>
            
            <div class="text-body">
               
               <article class="letter" id="a_1618_33_1">
                  
                  <h2>
                     Auß Rohm vom 4. Auguſti. 1618.
                     				</h2>
                  
                  <p>
                     
                     <span class="in">Z</span>V Neapoli iſt ein Key. Curier angelangt/ von ſelbigem Koͤnigreich/
                     					<br>als eim Gliedt deß H. Roͤm. Reichs Huͤlff an Volck wider die Boͤhmen zu-
                     					<br>begehren/ allda werden 10. Galleren den Genueſen wider die Frantzoſen
                     					<br>zu zuſchicken/ zugeruͤſt/ dann der Herr von <span class="aq">Monahe</span> den Genueſern geſchrieben/
                     					<br>daß jhme vnd dem Herꝛn von <span class="aq">Villa Francha</span> der <span class="aq">Duca de Guiſa</span> auß <span class="aq">Marſilia</span> zu
                     					<br>entbotten/ den Zoll/ ſo ſie von den Frantzoͤſiſchen Schiffen nemmen/ abzuthun/ o-
                     					<br>der er woͤlle es bey jhnen ſuchen/ dahero die Genueſer 3000. Mann angenommen/
                     					<br>vnd 2. newe Commiſſarien verordnet/ auch ein Pollwerck vor jhren Pforten auff-
                     					<br>werffen laſſen.
                     				</p>
                  
                  <p>
                     Weil zu Neapoli ein newe Ordnung in Wechſelbrieffen/ ſo den Kauffleuten
                     					<br>nicht gefellig/ auffgericht worden/ als woͤllen ſich viel Außlaͤnder von dannen wi-
                     					<br>der in jhr Vatterlandt begeben ſonſten hat man von Malta/ daß derſelben Ritter
                     					<br>groſſe Galleon/ <span class="aq">S. lohan Baptiſta</span> genandt/ 2. Tuͤrckiſche Schiff/ auch darob 140.
                     					<br>Tuͤrcken gefangen/ vnd zu Schlaven gemacht/ auff welchen ſie ein Tuͤrckiſchen
                     					<br>Saͤbeln/ vnd Satteln mit Goldt vnd Edelgeſtein geziert/ ſo ein Baſſa dem Sol-
                     					<br>dan verehren ſolle/ gefunden.
                     				</p>
                  
                  <p>
                     Auß <span class="aq">Otrante</span> hat man/ daß 2. Tuͤrckiſche Galleren im Bulgariſchen Meer ein
                     					<br>Frantzoͤſiſch Reñſchiff gefangen/ welches hernach von den Niderlaͤndiſchen im
                     					<br>ſelbigem Meer handleten Schiffen wider erobert worden/ welche von den Tuͤrcken
                     					<br>vernemmen/ daß zu Chio/ zwiſchen <span class="aq">Negroponte</span>, vnd andern nahegelegenen Por-
                     					<br>ten/ ſich der obriſte Baſſa deß Meers mit 8. vbel armirten Galleren auffhielten/
                     					<br>dann die Tuͤrcken jhre Armada trennen/ vnnd viel Galleren wider die Coſaggen
                     					<br>ſchicken muͤſſen.
                     				</p>
                  
                  <p>
                     Von <span class="aq">Raguſi</span> wirdt vermeldet/ daß in <span class="aq">Albonia 10000.</span> Tuͤrcken zu Roß bey-
                     					<br>ſammen/ jhr Jntent aber were noch vnbewuſt/ ſonſten iſt der Venediſche Obriſter
                     					<br>vber die Armada perſoͤhnlich zu <span class="aq">Raguſi</span> ankommen/ deme ſie das gewoͤhnliche
                     					<br>Preſent Damaſtginer Waaren lieffern/ er aber ſolche nicht annemmen woͤllen/
                     					<br>wo fern ſie ſich nicht vnter ſeinen Schutz begeben/ ſondern ſich ſelbſten defendiren
                     					<br>woͤllen.
                     				</p>
                  
                  <p>
                     Die Wochen iſt der Spaniſche <span class="aq">Nuncius</span> mit dem Cardinal Hut fuͤr deß <span class="aq">Du-</span>
                     <br>
                     <span class="aq">ca de Lerma</span> Sohn/ auch den gebenedeyeten Hut vnd Staab fuͤr den Printzen
                     					<br>auß Spania / vnnd den 2. geſegneten Roßen/ fuͤr die Princeſſin/ die andere fuͤr die
                     					<br>ander gebohrne Jnfanta nach Spania abgereiſt.
                     				</p>
                  </article>
               
               <article class="letter" id="a_1618_33_2">
                  
                  <h2>
                     Auß Venedig vom 11. Ditto.
                     				</h2>
                  
                  <p>
                     Auß Meylandt hat man die Abfahrt deß <span class="aq">Toledo</span> nach Spania/ auch die An-
                     					<br>kunfft deß <span class="aq">Duca Feria</span> newen Gub. welcher zuvor alle ſeine Schulden richtig ge-
                     					<br>macht/ vnd den Marggraffen von <span class="aq">Caraualio</span> mit ſeiner Summa auff ſein jaͤhr-
                     					<br>liches Einkommen in Neapoli verwieſen/ beneben viel gefangene Schulden hal-
                     					<br>ben auß geloͤſt.
                     				</p>
                  
                  <p>
                     Marſilianer Brieff melden/ der Hertzog von Guiſa habe im verſambleten
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904398">SUUB: 904398</a></div>
                  
                  <p>
                     Raht ſeines Koͤnig Brieff fuͤr gewieſen/ welche deß Jnhalts/ daß ſie jhme ſeine
                     					<br>Armada/ vnd ſein Vorhaben ins Werck zu richten/ alle Huͤlff leiſten ſollen/ da-
                     					<br>rauff ſie beſchloſſen/ jme ein Gallion vnd Renſchiff zu gutem zu halten/ der hat
                     					<br>auch ſeine Armada alſo angeordnet/ damit man der vor dieſem angedeute beruͤm-
                     					<br>te Engliſche Corſar <span class="aq">Monſ. de Monti</span> mit 50. Galleonen auß Engellandt an-
                     					<br>kompt/ er als baldt in <span class="aq">Barbaria</span> gegen die Frantzoͤſiſche <span class="aq">Baſtion</span> ſelbige zu beveſti-
                     					<br>gen vnd folgendts wider die MeerRauber abfahren moͤgen.
                     				</p>
                  
                  <p>
                     Sontags haben 3.hiſige Barchen die 2. Galleren/ ſo mit Stahl auß Trieſt
                     					<br>gegen Neapoli fahren wolen/ doch gefangen worden/ hiehero gebracht/ deren Pa-
                     					<br>tron/ vnd <span class="aq">Officieri</span> ins Gfaͤngnuß gefuͤhrt worden.
                     				</p>
                  
                  <p>
                     Auß Spania hat man/ daß die Galleonen auß Spania ſich mit der Hollaͤn-
                     					<br>der Schiffen vereiniget  vnd alſo mit 20.Schiffen der Corſaren 35. Schiff bey
                     					<br>
                     <span class="aq">Capo Verde</span> angegriffen/ vnd in wenig Stunden vberweltiget/ 21. deren zu Grund
                     					<br>geſchoſſen/ in 2000. Scklaven erledigt/ vnd den andern 14. Schiffen/ ſo gegen
                     					<br>Algieri entflohen/ nachgejagt.
                     				</p>
                  
                  <p>
                     Auß Friaul wirdt bericht/ daß auff 4. diß der Friede auch gegen beyderſeits Re-
                     					<br>bellen auffs newe publicirt worden/ vnd hetten die vnſern allbereit alle eingenom-
                     					<br>men Ort verlaſſen/ vnd ziehen ab. Jnsgleichen geſchicht es auff der andern Sey-
                     					<br>ten/ welche jhren Weg auff Teutſchlandt dem Koͤnig Ferdinando/etc. in Boͤhmen
                     					<br>zu dienen/ nemmen.
                     				</p>
                  
                  <p>
                     Dieſen morgen iſt eine <span class="aq">Caicchio</span> von vnſer Armada mit Brieffen an hieſige
                     					<br>Herꝛſchafft kommen/ darauff erſchollen/ daß vnſere gevierte Vaſellen von dem
                     					<br>
                     <span class="aq">Duca d'Oſſuna</span> gefangen/ dieſelbe Armada aber befindt ſich zu <span class="aq">Taranto</span> in <span class="aq">Cala-</span>
                     <br>
                     <span class="aq">bria,</span> hingegen iſt vnſer Armada von <span class="aq">Zata</span> nach Lieſena paſſirt.
                     				</p>
                  
                  <p>
                     Der Sander Baſſa iſt in vollem Anzug/ die Coſaggen zu vertreiben/ dahero
                     					<br>man eilendt Huͤlffe auffgebotten/ vnnd hat der Koͤnig einen Legaten nach Con-
                     					<br>ſtantinopoli abgefertiget/ die alte Buͤndtnuß zu confirmiren/ ſo aber ſchwerlich ge-
                     					<br>ſchehen wirdt/ weil die Coſaggen an den Meer:Staͤtten dem Tuͤrcken groſſen
                     					<br>Schaden gethan.
                     				</p>
                  </article>
               
               <article class="letter" id="a_1618_33_3">
                  
                  <h2>
                     Auß Wien vom 9. Ditto.
                     				</h2>
                  
                  <p>
                     Vorgeſtern haben jhre Keyſ. May deß Cardinal Cloͤſels allhie vorhandene
                     					<br>Baarſchafft/ die ſich auff 190000 fl. befunden/ ſampt anderm Geſchmeidt/ wie
                     					<br>auch geſtern die Wein zu ſich gen Hoff nemmen laſſen/ darauff gleich vom Car-
                     					<br>dinaln ein Teſtament einkommen/ in welchem jre Keyſ. May zum Haupt<span class="supplied">-</span>Erben
                     					<br>eingeſetzt wirdt/ ſeinen Freunden auff 9000 fl. vermacht/ vnd alle ſeine Diener ge-
                     					<br>buͤhrlich abzufertigen begehret.
                     				</p>
                  
                  <p>
                     Deß <span class="aq">Conte de Bucquoy</span> iſt man ſtuͤndlich allhier gewertig/ in mittelſt ligt das
                     					<br>Keyſ. Kriegsvolck zu Veldt/ bey Raͤtz/ vnd alſo nur ein halb Stund von den Boͤh-
                     					<br>men/ vnd werden jhre May. noch dieſer Tagen zu allem Vberfluß die Boͤhmen
                     					<br>durch den Herolden/ vnd Patenta von jhrer Rebellion abmahnen laſſen/ vnd in
                     					<br>Vermerckung weitern Vngehorſambs/ als dann das Heer fort ruͤcken laſſen/
                     					<br>jhre Koͤnigl. Wuͤrden werden morgen nach Priem verreiſen/ allda den Maͤhreri-
                     					<br>ſchen Landtag halten.
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904399">SUUB: 904399</a></div>
                  </article>
               
               <article class="letter" id="a_1618_33_4">
                  
                  <h2>
                     Auß Prag vom 17. Ditto.
                     				</h2>
                  
                  <p>
                     Wir haben jetzt beyſammen 3. Regiment zu Fuß/ 2005. Pferdt/ außerleſene
                     					<br>Soldaten/ wol bewehrt/ vñ liegen im Feld/ dz 4. Regiment wie auch 1500. Pferdt
                     					<br>wirbt Herꝛ Graff von Hohenloe/ ſol in kurtzem allhier ankommen/ darnach 2000.
                     					<br>zu Fuß vnd 1000. Pferdt/ als das Schleſiſche Volck laut jhrer Verbuͤndtnuß/
                     					<br>iſt auch auff der Graͤntz beyſammen/ ſo man ſie bedarff werden ſie baldt vorhan-
                     					<br>den ſeyn. Geſtern hat man allhier Schantzengraͤber/ Buͤchſenmeiſter/ Zim̃erleut/
                     					<br>Fuhrleut/ welche die Artelerey fuͤhren/ auff Budweiß in vnſer Laͤger geſchickt.
                     					<br>Sonſten iſt den Budweiſſern erlaubt jhr Getreydt auff dem Feldt einzuernden.
                     				</p>
                  </article>
               
               <article class="letter" id="a_1618_33_5">
                  
                  <h2>
                     Auß deß Gravenhage vom 14 Ditto.
                     				</h2>
                  
                  <p>
                     Als newlich die Warthgelder zu Vtrecht abgedanckt/ wie juͤngſt gemelt/ hat
                     					<br>man als baldt den Magiſtrat auch veraͤndert/ doch noch etliche wenig Perſohnen
                     					<br>von den alten darbey gelaſſen/ vnd alſo das gantze Regiment in der Statt wider
                     					<br>reformirt/ vnnd wie es vor dem <span class="aq">Armenianiſmo</span> geweſen/ angeſtellt/ auch den be-
                     					<br>traͤngten alten Reformirten wider eine der beſte Kirchen eingeraumpt/ vnnd ein
                     					<br>Prediger von Ambſterdam̃ darin predigen laſſen/ der in der erſten Predig/ ſo er ge-
                     					<br>than/ vber <span class="aq">3000.</span> Menſchen oder Zuhoͤrer gehabt/ den Armenianern aber iſt jr
                     					<br>Exercitium religionis ſo lang gelaſſen/ biß der <span class="aq">Synodus nationalis</span> anders wirdt
                     					<br>decretirt haben.
                     				</p>
                  
                  <p>
                     Deß Vtrechtiſchen Stands <span class="aq">Secretarius</span> Ledenburg iſt ſeines Dienſts ſein Leb-
                     					<br>Tag entſetzt worden/ vnd iſt man jetzt im Werck mit der Veraͤnderung der Landt-
                     					<br>ſtaͤndt/ ſo das Regiment ſelbiger Provintz verwaltet/ vnd werden die jenige/ ſo der
                     					<br>Evangeliſchen Religion nicht zugethan/ wie zu Vtrecht beſchehen/ auß gemuſtert.
                     				</p>
                  
                  <p>
                     Man iſt heut oder morgen deß Herꝛn Printzen mit einem ſtattlichen Comitat
                     					<br>von Vtrecht allhie wider gewertig vmb mit ſampt den Herꝛn Staden General
                     					<br>dem <span class="aq">Extraordinati</span> Frantzoͤſiſchen Geſandten Audientz zu verleyhen/ dann derſel-
                     					<br>bige ſeine Propoſition vnd Werbung nit/ dann in <span class="aq">Præſentia</span> hoͤchſtged jre Fuͤrſtl.
                     					<br>Exc. thun wil/ weil ſich der Koͤnig den Wohlſtandt dieſer Landten gar hoͤchlich an-
                     					<br>gelegen ſeyn laſſen / vnnd nur mit den Staden General ſeine Bundtgenoſſen zu
                     					<br>tractiren gemeint.
                     				</p>
                  
                  <p>
                     Newlicher Tagen ſindt hieſige Geſandten auß Dennemarck allhie gluͤcklich
                     					<br>wider zu Hauß kommen/ vnd folgenden Tags vor der Generalitet jrer Verrich-
                     					<br>tung halben Relation gethan/ auch darnach den Herꝛn Statthalter/ Graff Wil-
                     					<br>helm Ludwig beſucht/ vnd von demſelben gar freundtlich empfangen worden
                     				</p>
                  
                  <p>
                     Die Herꝛn General Staden haben den Confederirten Hollaͤndiſchen Staͤt-
                     					<br>ten abermals gar ernſtlich zugeſchrieben/ vnd ſie hoͤchlich ermahnet/ ſich nunmehr
                     					<br>
                     <span class="aq">rotunde</span> zu erkieren/ ob ſie die Warthgelder woͤllen abdancken oder nicht/ ſcheinet
                     					<br>aber (ob gleich viel einer anderen Meynung) daß ſie noch wenig darzu geſiñet/ ſon-
                     					<br>dern auffſetzlich in jhrem Vorhaben/ verharren/ vnd <span class="supplied">j</span>mmerzu fortſchreiten thun/
                     					<br>haben zu Leyden vnd Rotterdamb noch mehr Warthgelder angenommen/ auch
                     					<br>zu Rotterdamb wie zu Leyden beſchehen/ das Rahthauſ vmbfangen/ vñ Geſchuͤtz
                     					<br>darfuͤr geſtellt/ deßgleichen auch publiciren laſſen/ daß bey Lermen vnd Brandt-
                     					<br>zeiten niemandt/ dann diejenigen/ ſo darzu beſcheiden/ ſich auff den Gaſſen ſollen
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904400">SUUB: 904400</a></div>
                  
                  <p>
                     finden laſſen. Zu Leyden hat man etliche von den Warthgeldern/ ſo ſich geweigert/
                     					<br>die Waffen gegen jemend anders/ als gegen die/ ſo den Magiſtrat beleydigẽ woͤllẽ/
                     					<br>zu gebrauchen/ auß der Statt gebannet/ deſſen ſich dañ auch viel andere/ ſo wol der
                     					<br>Warthgelder/ als die jenige Einwohner/ ſo den newen Eydt geleiſtet/ anderer Ge-
                     					<br>ſtalle zu thun geweigert/ ob ſie nun ſolche auch verbannen werden/ gibt die Zeit.
                     				</p>
                  
                  <p>
                     Sonſten hat der Raht zu Leyden auch die Bruͤcken/ an 2. der vornembſten
                     					<br>Pfordten ſich vor allem Vberfall/ wie ſie vermeinen zu befreyen/ abbrechen laſſen/
                     					<br>ſo daß man nun vber ein ſchmal auffziehende Planck durch die neben Thuͤrlein
                     					<br>auß: vnd eingehen muß/ welches zwar ein ſeltzames Anſehen/ waruͤber ſich maͤnni-
                     					<br>glich zum hoͤchſten verwundert/ wie es nun damit ferꝛner ablauffen wirdt/ gibt die
                     					<br>Zeit
                     				</p>
                  
                  <p>
                     Auß der See wirdt confirmirt/ daß vnſere Kriegs Schiff vnnd der Spanier-
                     					<br>Schiff eine Flotta von etlichen Raub Schiffen hetten angetroffen/ vnd geſchla-
                     					<br>gen/ davon die vnſern 6. vnnd die Spaniſche 4. Schiff erobert auch 8. zu Grundt
                     					<br>geſchoſſen/ vnd groſſe Beuten bekommen/ die Raͤuber haben ſie den Galliard vber
                     					<br>Bordt dantzen laſſen.
                     				</p>
                  </article>
               
               <article class="letter" id="a_1618_33_6">
                  
                  <h2>
                     Auß Coͤlln vom 21. Ditto.
                     				</h2>
                  
                  <p>
                     Allhie iſt es gar ſtill/ vnd hat man von Niemegen/ daß die Sachen ſich daſelb-
                     					<br>ſten ſehr verkehrt haben/ da die Gomariſten erſtlich auß der Statt zur predig fuh-
                     					<br>ren/ muͤſſen jetzt die Armenianer darauß/ vnd fahren mit 20. 30. oder mehr Schro-
                     					<br>ten oder Nachen weg/ iſt ein wunder zu ſehen.
                     				</p>
                  
                  <p>
                     Von Vtrecht wirdt geſchrieben/ daß der Magiſtrat zu Leyden 2. Thor zuge-
                     					<br>mauret/ vnd ſtarck beſchantzet vnd das Geſchuͤtz fuͤr das Statthauß gefuͤhret/ woͤl-
                     					<br>len auch die Studenten Wehrhafft machen/ S. Exc hat von Vtrecht dahin
                     					<br>geſchrieben ſie ſollen die Warthgelder in der Gute abdancken/ auch Platz machen
                     					<br>fuͤr 1000. Soldaten/ ſo wegen der Generalitet dahin kommen ſollen wo nicht/ ſo
                     					<br>woͤlle er ſie mit Gewalt darein bringen/ welches ſie abgeſchlagen/ vnnd geſagt ſie
                     					<br>hetten ſelbſt Volck gnug jhre Statt zu defendiren.
                     				</p>
                  
                  <p>
                     Den 13 dieſes iſt S. Exc. von Vtrecht wider auffgebrochen/ vnd nach dem
                     					<br>Haage paſſirt/ allda er dem <span class="aq">Extraordinari</span> Frantzoͤſiſchen Amb. Audientz ertheilen
                     					<br>wil/ was deſſen anbringen ſeyn wirdt/ gibt die zeit.
                     				</p>
                  
                  <p>
                     Wir haben auß Engellandt/ daß der Koͤnig vier Herꝛen/ nemlich den <span class="aq">Vi Com-</span>
                     <br>
                     <span class="aq">te de Lisle</span>/ die Freyherꝛn von Riche/ Campton/ vnd Cavendyck zu Graven zu
                     					<br>Lyceſter/ Clare/ Northompten vnd Devanshire gemacht.
                     				</p>
                  
                  <p>
                     Man vernimpt/ daß wegen deß Heurahts zwiſchen Spanien vnnd Engel-
                     					<br>landt bißhero vielfeltig tractiret/ doch noch nichts endtlichs beſchloſſen worden.
                     					<br>Gleichwol hielten die Spaniſchen noch eben ſtarck an/ ob es ihnen aber rechter
                     					<br>Ernſt ſeye/ eroͤffnet die zeit.
                     				</p>
                  
                  <p>
                     Zwiſchen dem Herꝛn Biſchoffen von Minden vnd der Statt Minden iſt ein
                     					<br>Stillſtandt biß nach der Ernde gemacht worden/ das geworbene Volck aber ligt
                     					<br>in den Staͤtten.
                     				</p>
                  </article>
               </div>
            
            
            <div class="text-back">
               
               <p>
                  
                  <span class="g">ENDE</span>
                  </p>
               </div>
            
            
            </main>
      </div>
   </div>
   <footer style="text-align: center;">
      <div> Hier entsteht ein Footer.</div>
   </footer>
</html>