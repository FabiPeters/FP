<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Jahrgang 1615, Ausgabe 49</title><link rel="preconnect" href="https://fonts.googleapis.com"/><link rel="preconnect" href="https://fonts.gstatic.com" crossorigin/><link href="https://fonts.googleapis.com/css2?family=Noto+Sans+Mono:wght@100..900&family=Noto+Sans:ital,wght@0,100..900;1,100..900&display=swap" rel="stylesheet"/>
      <link rel="stylesheet" href="https://cdn.jsdelivr.net/npm/purecss@3.0.0/build/pure-min.css" crossorigin="anonymous">
      <link rel="stylesheet" href="https://cdn.jsdelivr.net/npm/purecss@3.0.0/build/grids-responsive-min.css" crossorigin="anonymous">
      <link rel="stylesheet" href="css/calendar.css">
      <link rel="stylesheet" href="css/postzeitung.css">
   </head>
   <header id="site-header">
      <div><a href="home.html">Home</a></div>
      <div><a href="jahrg%C3%A4nge.html">Jahrgänge</a></div>
      <div><a>Register</a></div>
      <div><a>Visualisierungen</a></div>
   </header>
   <div class="page">
      <nav class="bar">
         <div class="breadcrumbs">
            <ol>
               <li><a href="jahrg%C3%A4nge.html">Jahrgänge</a></li>
               <li><a href="1615.html">1615</a></li>
               <li><a href="1615_49.html">Ausgabe 49</a></li>
            </ol>
         </div>
         <div class="navigation"><a href="1615_48.html" class="nav">&lt;</a><a href="1615_calendar.html" class="nav"> Kalender </a><a href="1617_40.html" class="nav">&gt;</a></div>
      </nav>
      <div class="content">
         <main class="text issue">
            
            
            
            <div class="text-front">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904251">SUUB: 904251</a></div>
               
               
               <h1 class="issue-nr">49</h1>
               </div>
            <hr>
            
            <div class="text-body">
               
               <article class="letter" id="a_1615_49_1">
                  
                  <h2>
                     Auß deß GraffenHaage/ vom 8. Decembr. 1615.
                     				</h2>
                  
                  <p>
                     
                     <span class="in">D</span>Je juͤngſte ſeithero letzt auß Franckreich kommen/ melden daß zu <span class="aq">Font Arabia</span>
                     <br>in Biſcaya die Eſchange oder abwechſelung der Koͤnigl. beyden Hochzeyceri-
                     					<br>nen mit groſſem Pracht beſchehen/ Vnd wie jetzo verlaut/ ſolle der Hertzog von
                     					<br>Buiſe mit dero von Spania ſchon vff dem Frantzoͤſiſchen Boden arrivirt ſeyn/ vmb wo
                     					<br>moͤglich nach Bordeaux zum Koͤnig zukommen/ Die Printzen aber hatten inmittelſt zu
                     					<br>Bayona vnd andern orten darnechſt gelegen/ ſtarcke beſatzungen gelegt/ Wie dann deß
                     					<br>Duca de Roans Bruder ſich mit in die 6000. Mann von der Religion zwiſchen Ba-
                     					<br>yona vnd Bordeaux gelegt/ die dahinkunfft deß von Guiſe mit der Spanniſchen Prin-
                     					<br>ceſſin/ wo muͤglich/ zuverhindern/ waran beyderſeits viel gelegen.
                     				</p>
                  
                  <p>
                     Der <span class="aq">Mareſchal du Bois Daulphin</span> war mit ſeinem volck der Printzen Heer ziemblich
                     					<br>genaͤhert/ derffte aber nichts dargegen anſahen/ noch mit jnen einig treffen halten/
                     ſon-
                     					<br>dern biete ſich immer zu in ſeinem vortheil/ vnd weiln ſeine Leut ſpuͤrten/ daß die
                     Printzen
                     					<br>ſo maͤchtig werden/ vnd alle Staͤtt vnd oͤrter ſo ſie einbekommen/ beſetzten/ vnd
                     theils ver-
                     					<br>ſtaͤrcken theten/ lauffen alſo viel von jm ab/ vnd jenen zu. Der <span class="aq">Duca de Vendoſme</span> war
                     					<br>auch im werck/ etlich 1000. Mann anzunehmen/ man wuͤſte aber nit eygentlich/ obs vor
                     					<br>den Koͤnig oder vor die Printzen war. Der <span class="aq">Mareſchal d'Ancre</span> hatte an etlichen Staͤt-
                     					<br>ten/ vnd vornemblich an die von Paris eine Gelthilff erſucht/ vmb Kriegsvolck anzune-
                     					<br>men/ aber ſchlechte vertroͤſtung bekommen.
                     				</p>
                  
                  <p>
                     Man ſagt auch der Koͤnig zu GroßBritannia habe newlich wider an die Herrn Sta-
                     					<br>den geſchrieben/ vnd de nouo ſtarck vff effectuirung des Sandiſchen Vertrags drin-
                     					<br>gen thete weiln Jhre Maytt. ſich darbey ſo ſehr grauirt befinden thete/ dan weiln
                     die Spa-
                     					<br>nier darauff ſtehen/ daß die Herrn Staaden erſt die Guͤlchiſche Landt ſolten verlaſſen/
                     					<br>vnd daß ſie darnach deßgleichen zuthun auch willens/ dachte Jhre Maytt. vmb alle ferr-
                     					<br>nere vnheil vorzubawen/ daß man dieſer orten ſo viel wolte zugeben/ vnd die erſte
                     ſein/ ge-
                     					<br>lobend/ daß die Spanier darnach es auch thun ſolten/ Sollen aber das <span class="aq">contrarium</span> er-
                     					<br>weiſen/ vnd derwegen dieſer vnd anderer vrſachen halben ſehr bedencklich ſolches jetziger
                     					<br>zeit einzugehen. Auß Brabandt haben wir/ daß der Marquis Spinola ſich widerumb
                     					<br>zum Eheſtandt begeben/ wie er dann das Beylaͤger mit der Tochter des <span class="aq">Duca d'Aumale</span>
                     <br>zu Bruͤſſel ſtattlich gehalten/ alldar auch ErzHertzog Maximilian mit groſem Pracht
                     					<br>iſt ankommen vnd empfangen worden.
                     				</p>
                  
                  <p>
                     Der Hollaͤndiſchen Ritterſchafft vnnd Staͤtte deputirte/ ſeind jetzt in ſtarcker Anzahl
                     					<br>allhier erſchienen/ kommen taͤglichs zu Rath/ ſollen wichtige ſachen zudelibetiren
                     haben/
                     					<br>von der heraußkunft des Printzen Henrichen/ mit ſeinem vnderhabenden Kriegsvolck
                     					<br>auß dem Lande zu Braunſchweig/ Der Bett: vnd Faſtentag allhier zu Lande iſt mit groſ
                     					<br>ſem eyffer vnnd andacht gehalten worden/ wobey man im gebet ſonderlichen der benach-
                     					<br>barten betraͤngten Landen von Cleve eingedaͤchtig geweſen/ die Kirchen ſein gedrungen
                     					<br>voller volcks geweſt. Jn Engelland iſt ein Schiff von Ambſterdam auß OſtJndien ein-
                     					<br>geloffen/ welches die ſalvirte Guͤter geladen/ ſo auß den letzten Schieffen bey der
                     Jnſul
                     					<br>St. Helena geblieben/ noch errettet worden/ dieſes Schieff hatte vnderwegen auch groſſe
                     					<br>gefahr auß geſtanden/ dann die Maſtbaͤume ſchon niedergehawen geweſt.
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904252">SUUB: 904252</a></div>
                  </article>
               
               <article class="letter" id="a_1615_49_2">
                  
                  <h2>
                     Auß Coͤlln vom 17. Decemb. 1615.
                     				</h2>
                  
                  <p>
                     Newes dißmal gar wenig/ weilen es dieſer Orten ganz ſtill/ allein haben wir daß
                     					<br>das Staadiſch Kriegsvolck wider von Braunſchweig zu ruͤck kompt/ vnd allbereit vmb
                     					<br>Hanouer vnnd Stifft Paderborn liegen/ thun vberall groſſen Schaden/ wie verlaut hat
                     					<br>der junge Printz Graff Henrich Friedrich mehr als 4. Tonnen Golts werth auß dem
                     					<br>Braunſchweigiſchen Zug bekommen/ ſo jhme theils an guͤlden Ketten vnnd anders ver-
                     					<br>ehrt/ theils von den Edelleuten/ Staͤtten vnd Bawren/ vnd ſtehet zu beſorgen/ daß
                     ſie
                     					<br>es darbey nicht werden bleiben laſſen/ ſondern das gantze Land Branndtſchaͤtzen vnnd
                     					<br>außmaͤrgeln werden/ wie es dann allbereit im Werck/ daß ſie etlich tauſendt Mann in
                     					<br>das Landt von Berg einquartiren/ vnd das Winterlaͤger darinn halten werden/ vnd alſo
                     					<br>vnder dem Prætert die eingenommene Orth ſo wol in der Graffſchafft Ravenſpurg als
                     					<br>andere zubeveſtigen/ haben auch ſchon alle Schiffung mit welchen man an allen Fah-
                     					<br>ren vber Rhein fuͤhrt/ ſo diſſens Rheins halben abgefordert/ daß mans zu jhren Dien-
                     					<br>ſten vff die Bergiſche Seith fuͤhren ſoll/ Wie dann die von Cuͤlsdorff allbereit etliche
                     vff
                     					<br>diſſeits Rheins mit Gewalt genommen vnd dorthin gefuͤhrt/ damit ſie jhres Gefallens
                     					<br>vber Rhein ſetzen/ vnd den Kauff- vnd Wandersleuten hin vnd wider auff den Dienſt
                     					<br>warten/ wie ſie in dem Braunſchweigiſchen Zug auch gethan/ daß kaum ein Haußman
                     					<br>ein par alter Schuh an Fuͤſſen behalten koͤnnen/ laͤſt ſich anſehen als wann die Staaden
                     					<br>ſich ein Monarch der gantzen Welt machen woͤllen/ dann daß Guarniſon von Guͤlch ſich
                     					<br>vnderſtehen das gantze Landt vnder Jhr Joch zu bringen werden des Nachts außgelaſ-
                     					<br>ſen rauben vnd pluͤndern dermaſſen/ daß kein Edelmann oder Bawer ein Kuh/ Kalb/
                     					<br>Schaaff/ Huͤner oder Gaͤnß behalten koͤnnen/ muß gleichwol heiſſen daß es daß Span-
                     					<br>niſch Kriegsvolck gethan hette/ Jſt aber doch gewiß/ weilen ſie wol bezahlt werden/
                     daß ein
                     					<br>ſolch ſcharpff Regiment daruͤber gehalten wird/ daß keiner auß ſeinem Quartier ohne
                     					<br>Erlaubnuß gehen muß.
                     				</p>
                  
                  <p>
                     Weilen das Geſchrey erſchollen/ daß das Staadiſche Kriegsvolck die Ampter
                     					<br>Blanckenburg/ Windeck ſtarck beſetzen vnd beveſtigen woͤllen/ vnd alſo nichts mehr
                     auf
                     					<br>die Neutraliter geben/ wie dann der Augenſchein bey der Graffſchafft Rauenſpurg ge-
                     					<br>ben thut als hat man nicht allein zu Maſtricht ſondern auch zu Aachen Duiren vnd al-
                     					<br>len andern Orthen/ wo Spaniſch Kriegsvolck ligt/ die Guarniſonen theil herauß ge-
                     					<br>nommen/ vnnd allernechſt dem Rhein da es von noͤthen/ als Duͤſſeldorff vnnd andern
                     					<br>Orten ein ſuriert in Meynung da die Staadiſchen etwas weiters attentiren wuͤrden/
                     de-
                     					<br>nen den Kopff zu bieten/ daß man alſo nicht zweiffelt/ es wird kuͤnfftigen Sommer
                     ohne
                     					<br>Krieg nicht abgehen
                     				</p>
                  
                  <p>
                     Von Bruͤſſel hat man daß der Ertzhertzog <span class="aq">Maximilian</span> nicht allein von Jhrer
                     					<br>Fuͤrſtl. Durchl. Ertzherzogen <span class="aq">Alberto</span> vnd der <span class="aq">Infantin</span> ein groſe Ehr bewieſen/ ſonder
                     					<br>auch allenthalben in Staͤtten beſchicht/ vnd ſolle Jhre Fuͤrſtl. Durchl. ſich wider
                     auff
                     					<br>die Reiß begeben woͤllen/ vnd den Churfuͤrſten von Coͤlln zu Bohn beſuchen / zu welchem
                     					<br>End groſe Præparation gemacht wird/ vnnd helt man nicht darvor/ daß dieſelbige auff
                     					<br>Duͤſſeldorff kommen werden/ wie vor dieſem geſchrieben.
                     				</p>
                  
                  <p>
                     Auß Franckreich hat man/ daß die <span class="aq">Infantin</span> auß Spanien zu <span class="aq">Bordeaux</span> ange-
                     					<br>langt/ vnangeſehen die Printzen <span class="aq">in Berrii</span> vnd andern Orthen ſich gelaͤgert/ vnnd wie ver-
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904253">SUUB: 904253</a></div>
                  
                  <p>
                     laut ſoll der Printz von Conde bey den Hugenotten ſo viel erhalten haben/ daß ſie
                     den
                     					<br>
                     <span class="aq">Duca de Roan</span> zum Felt Obriſten gemacht/ vnd ſich alſo zu jhm geſchlagen/ vnd ſolle ge-
                     					<br>melten <span class="aq">Roans</span> Bruder <span class="aq">Monſ. di Saubiſi</span> allbereit 6. Regiment Fußvolcks beyſammen
                     					<br>haben/ vnnd willens ſeyn/ damit vber die Garone zuſetzen/ moͤchte es alſo wol ſeltzam
                     ab-
                     					<br>lauffen wo nicht der Mangel an Gelt ſeyn wird.
                     				</p>
                  
                  <p>
                     Von Braunſchweig wird mir geſchrieben/ daß die Sachen <span class="aq">in bonis terminis</span> ſte-
                     					<br>hen/ vnd moͤchten die Haͤnſeeſtaͤtt im Namen der Statt Braunſchweig / wol ein ewigen
                     					<br>Frieden erhalten/ oder ſonſten ein ſtattlichs/ daß ſie alſo ins kuͤnfftig keines Kriegs
                     zube-
                     					<br>fahren werden haben/ verrichten.
                     				</p>
                  
                  <p>
                     Auß Giffhorn vom 7. Decembr. Demnach der ſamtlichen Haͤnſeeſtaͤt de<span class="supplied">p</span>u-
                     					<br>tirte von den Buͤrgern in der Statt Braunſchweig mit 3000. Mann eingeholt worden
                     					<br>haben ſie einen Trommeter nach Wolffenbuͤttel geſandt/ endliche Reſolution vom Hert<span class="supplied">o</span>-
                     					<br>gen <span class="supplied">z</span>uvernehmen / ob er ſein volck gar abfuͤhren/ zum Frieden verſtehen wolle oder nicht/
                     					<br>im widerigen/ jhr volck Jhne zu Wolffenbuͤttel heimſuchen werde/ Jhr F. G. aber haben
                     					<br>ſich zum Frieden erklaͤrt/ auch alsbalt das volck ſo zwiſchen der Statt vnd Wolffenbuͤttel
                     					<br>in der groſſen Schantz vnd zu Rittershauſen gelegen/ ab vnd nach Hanower vnd ander
                     					<br>orten ſeines Lands fuͤhren laſſen/ vnd ſeine Geſandten in das Cloſter eine halbe meil
                     von
                     					<br>der Statt Braunſchweig/ allda der anfang zur tractation gemacht/ ſolle auch bereit
                     der
                     					<br>Hertzog etlich vorgeſchlagene Puncten eingangen ſein/ dahero man hofft es ſolle alles
                     					<br>zum guten frieden kommen. Die Schantz ſo der Hertzog vor der Statt auffwerffen laſſen
                     					<br>befeſtigen die in der Statt zu jhrem Vortheil/ iſt ſonſt ein groſſer Jammer in der
                     Statt
                     					<br>zuſehen/ wie Thor/ Thuͤrn vnd Haͤuſer ſo zerſchoſſen/ ſeynd jetzt viel Reutter vnd
                     Fuß-
                     					<br>volck darinn/ vnd zimblich muttwillig/ vnd ob woln jhnen vnter der Tractation ſehr
                     ver-
                     					<br>botten iſt/ nicht mehr auß zu fallen die Leut zu beſchaͤdigen vnd zu brennen/ Reitten
                     ſie
                     					<br>doch taͤglich hauffenweiß auff die Futterung hinauß/ vnnd nemmen mit was ſie bey deß
                     					<br>Hertzogen Vnderthanen bekommen/ welches man jhnen nicht wehren kan/ dann fuͤr
                     					<br>eine ſolche groſſe Anzahl Pferdt in der Statt mangel an Futterung iſt/ vnnd iſt im
                     					<br>Landt ein groß Elend/ etliche Doͤrffer ſeynd gar oͤd/ theils auch wie der Flecken
                     Wending
                     					<br>gar biß auff die Kirchen abgebrandt/ nit weniger thut auch daß Stadiſch Volck ſchaden
                     					<br>ſo auch nicht wider zuruͤck wolle/ es ſey dann beſtaͤndiger Frieden gemacht.
                     				</p>
                  
                  <p>
                     Auß Wolffenbuͤttel/ Den 22. diß/ iſt der gefangene Graff von Solms in der
                     					<br>Kirchen in einem gar ſtattlichen Habit/ vnd zween ſeiner Diener hinder Jhm her/ gewe-
                     					<br>ſen wird gantz nicht mehr bewacht/ ſondern taͤglich mit 16. Eſſen/ auß ſilbern Schuͤſſeln
                     					<br>geſpeiſt.
                     				</p>
                  </article>
               
               <article class="letter" id="a_1615_49_3">
                  
                  <h2>
                     Auß Rohm vom 20. Novemb. 1615.
                     				</h2>
                  
                  <p>
                     Allhie iſt ein Boͤhmiſcher Herr ankommen/ wegen Keyſerl. Majeſt. mit dem Bapſt
                     					<br>wichtige Sachen zu tractiren/ der ſoll gleichfals in Spania verreyſen.
                     				</p>
                  
                  <p>
                     Von <span class="aq">Bordeos</span> hat man/ dieſelbe Statt/ vnd der <span class="aq">Mareſchal de Roccalaura</span> haben
                     					<br>der Koͤnigin in Franckreich jedweder 200000. Kronen præſentirt/ vmb 12000. Mann
                     					<br>zu Fuß/ vnd 2000 zu Roſſz zu werben/ damit allbereit ein Anfang gemacht/ dem <span class="aq">Duca di</span>
                     <br>
                     <span class="aq">Vandome</span> das <span class="aq">Commando</span> vber 6000. dem <span class="aq">Condi</span> 2000. <span class="aq">Duca di Rez</span> 2000. <span class="aq">Conte</span>
                     <br>
                     <span class="aq">di Candal</span> 2000. <span class="aq">Monſ. della forza</span> 2000. Mann geben worden/ das Geſchrey gienge/
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904254">SUUB: 904254</a></div>
                  
                  <p>
                     es werden 30000. Mann geworben werden/ vnd deren 1000. in <span class="aq">Bordeaux</span> gelegt werden
                     					<br>das vbrige ſolle mit nach Franckreich ziehen/ vnd gegen die Printzen zu dienen/ dann
                     Jh-
                     					<br>re Mayeſt. ſolten biß dahero von keiner Vergleichung haben hoͤren woͤllen.
                     				</p>
                  </article>
               
               <article class="letter" id="a_1615_49_4">
                  
                  <h2>
                     Auß Venedig vom 4. Decemb.
                     </h2>
                  
                  <p>
                     Mittwoch Morgens iſt von den 41. der <span class="aq">Excell. Sig. Gio Bembo</span> Procurator
                     					<br>von S. Ma<span class="supplied">r</span>x zum Hertzogen allhie erwehlt/ vnd Geſtern mit den gewoͤhnlichen Ceremo-
                     					<br>nien gekroͤnt worden/ jetzt wird man in der gantzen Statt allerhand Frewdenfeſt anrich-
                     					<br>ten/ ſonſten werden 2000. außlaͤndiſche Soldaten geworben/ welche neben noch andere
                     					<br>10. Compagnien/ mit allerhand Nothwendigkeiten nach <span class="aq">Terra ferma</span> geſandt worden.
                     				</p>
                  
                  <p>
                     Von Genua wird bericht/ der <span class="aq">Duc Pietro di Toleto</span> waͤre vff 21. Novemb. von
                     					<br>
                     <span class="aq">Finale</span> nach Meyland vffgebrochen/ der hab ſich erklaͤrt gantz keine Præſenten anzuneh-
                     					<br>men/ wie er denn allbereyt zu <span class="aq">Oneglia</span> gethan/ bringt Wechſelbrieffen/ vnd bar 30000.
                     					<br>Kronen mit/ ſolche allein dem <span class="aq">Stado</span> zu nutz außzutheilen.
                     				</p>
                  
                  <p>
                     Von <span class="aq">Palma</span> kompt <span class="aq">Auiſo,</span> die Ertzhertzogiſchen wehren vnder dem <span class="aq">Conde di</span>
                     <br>
                     <span class="aq">Sdrino</span> vnd <span class="aq">Baron Petazzo</span> 3000 zu Roſſz vnd 600. zu Fuß in das <span class="aq">Nanfalcaniſch</span> Ge-
                     					<br>biet eingefallen die 5. Doͤrffer/ <span class="aq">Selz, Vermino, Ranedis, Redepaito,</span> vnd <span class="aq">Polazzo</span> ab-
                     					<br>gebranndt/ vnd ſich mit einer ſtattlichen Beuth nach Hauß begeben/ ſollen vff den
                     Gren-
                     					<br>tzen bey <span class="aq">Iſtria</span> auch groſſen Schaden gethan haben
                     				</p>
                  </article>
               
               <article class="letter" id="a_1615_49_5">
                  
                  <h2>
                     Auß Wien vom 29. Novemb.
                     </h2>
                  
                  <p>
                     Geſtern ſeynd die Keyſerl. Herrn Commiſſarien in vergleichung Herrn
                     					<br>Collonitſchen/ vnd Obriſten Tieffenbach beyſammen geweſt/ jhr verrichten iſt
                     					<br>vnbewuſt. Jetzt vernimbt man die Herrn geheime Keyſerl. Raͤth hetten die Com
                     					<br>miſſarien von Kiehrment (So inmittelſt weilen die Tuͤrcken mit Vnwillen dar-
                     					<br>von gezogen: nichts tractiren koͤnnen.
                     				</p>
                  
                  <p>
                     Auß Prag vom 6. Novemb. Hertzog Wolffgang Wilhelm von New-
                     					<br>burg hat Jhrer Mayeſt. auiſirt/ daß er einen jungen Herrn bekommen/ Es ver-
                     					<br>lant Jhre Kayſerl. Majeſt. die Keyſerin/ Koͤnig in Spania vnnd andere hohe
                     					<br>Potentaten zu Gevattern erbetten ſeyn/ vnnd wird hieſige Spaniſche Bott-
                     					<br>ſchafft ein Geſandten daſelbſt abfertigen. Herr Secretari Arnoldin iſt von
                     					<br>hier/ theils Staͤndten in Fraͤnkiſchen vnd. Rheiniſchen Kreyß die alten Reſtan-
                     					<br>ten der vorigen Reichs Contributionen einzubringen.
                     				</p>
                  
                  <p>
                     Auß Newburg/ Sontag iſt hieſige Kindtauff gar ſtattlich gehalten/ das
                     					<br>Geſchuͤtz vff den Paſteyen loß geſchoſſen/ vnd 2000. Mann in Ruͤſtung mit
                     					<br>ſtehenden Fahnen vffgefuͤhret worden. Herr Biſchoff zu Dillingen hat den
                     					<br>Jungen Printzen getaufft/ welcher Philip Wilhelm genannt/ vnd Jhme vom
                     					<br>Koͤnig in Hiſpania/ bis er 10. Jahr alt/ jaͤhrlich 6000. Cronen durch wechſel ver-
                     					<br>ſprochen worden. Der Biſchoff von Anſtatt/ der alte Hertzog Wilhelm in
                     					<br>Beyern/ haben ſich auch alhier befunden/ Aber Hertzog Maximilian nicht/ doch
                     					<br>ein gantz guͤldene Gießkandel vnd Becken/ der Hertzogin ins Kindbeth verehret.
                     				</p>
                  </article>
               </div>
            
            
            </main>
      </div>
   </div>
   <footer style="text-align: center;">
      <div> Hier entsteht ein Footer.</div>
   </footer>
</html>