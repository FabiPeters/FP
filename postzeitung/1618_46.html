<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Jahrgang 1618, Ausgabe 46</title><link rel="preconnect" href="https://fonts.googleapis.com"/><link rel="preconnect" href="https://fonts.gstatic.com" crossorigin/><link href="https://fonts.googleapis.com/css2?family=Noto+Sans+Mono:wght@100..900&family=Noto+Sans:ital,wght@0,100..900;1,100..900&display=swap" rel="stylesheet"/>
      <link rel="stylesheet" href="https://cdn.jsdelivr.net/npm/purecss@3.0.0/build/pure-min.css" crossorigin="anonymous">
      <link rel="stylesheet" href="https://cdn.jsdelivr.net/npm/purecss@3.0.0/build/grids-responsive-min.css" crossorigin="anonymous">
      <link rel="stylesheet" href="css/calendar.css">
      <link rel="stylesheet" href="css/postzeitung.css">
   </head>
   <header id="site-header">
      <div><a href="home.html">Home</a></div>
      <div><a href="jahrg%C3%A4nge.html">Jahrgänge</a></div>
      <div><a>Register</a></div>
      <div><a>Visualisierungen</a></div>
   </header>
   <div class="page">
      <nav class="bar">
         <div class="breadcrumbs">
            <ol>
               <li><a href="jahrg%C3%A4nge.html">Jahrgänge</a></li>
               <li><a href="1618.html">1618</a></li>
               <li><a href="1618_46.html">Ausgabe 46</a></li>
            </ol>
         </div>
         <div class="navigation"><a href="1618_45.html" class="nav">&lt;</a><a href="1618_calendar.html" class="nav"> Kalender </a><a href="1618_47.html" class="nav">&gt;</a></div>
      </nav>
      <div class="content">
         <main class="text issue">
            
            
            
            <div class="text-front">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904442">SUUB: 904442</a></div>
               
               
               <h1 class="issue-nr">46.</h1>
               </div>
            <hr>
            
            <div class="text-body">
               
               <article class="letter" id="a_1618_46_1">
                  
                  <h2>
                     Auß Rohm vom 3. Nouemb. 1618.
                     				</h2>
                  
                  <p>
                     
                     <span class="in">Z</span>V Neapoli ſeindt die Kriegs Oberſten von jren Aemptern widerkommen/
                     					<br>haben aber zuvor die Guardien der Battaglionen am Meer wider zu ruͤck ge-
                     					<br>ſandt/ vmb die Gemeine der Beſchwernuß mit den Loſamentern zu entheben/
                     					<br>Es ſeindt im ſelbẽ Porto 14. Galeren von Meſſina/ mit denen auch 2. mit Seiden
                     					<br>beladen/ eynkommen/ habẽ vnterwegs etliche Tuͤrckiſche Bregatini mit etlich 100.
                     					<br>Schlauen gefangen/ jetzt werden deß Bapſts Galeren allda erwartet/ Von Meſ-
                     					<br>ſina hetten ſie/ daß deß <span class="aq">Duca d'Oſſuna</span> Galleonen im ſelben Porto von der Fortu-
                     					<br>na ſo vbel zugericht/ daß ſie auch beym Golffo den Vntergang beſorgt/ eyngefah-
                     					<br>ren/ welche jetzt den erlittenen Schaden verbeſſern.
                     				</p>
                  
                  <p>
                     Zu Malta iſt die außgelauffene Tartana wider kommen/ hat eine Vaſell von
                     					<br>Tuniſi mit 80. Schlauen/ vnd etliche Kauffmannſchafften/ gefangen mitbracht/
                     					<br>Vnnd nach dem deß Priors Aldobrandino Generalat zum endt gelauffen/ iſt der
                     					<br>
                     <span class="aq">Commendator Gattinara</span> zum neuwen General vber ſelbiger Religion Galeren
                     					<br>erwehlt worden.
                     				</p>
                  </article>
               
               <article class="letter" id="a_1618_46_2">
                  
                  <h2>
                     Auß Venedig vom 9. Ditto.
                     				</h2>
                  
                  <p>
                     Von Genua hat man/ daß in allen Spaniſchen See Cuſten groſſe bereitſchafft
                     					<br>von Biſcotti/ vnd andern Prouiſionen/ zu einer Meer Armada gemacht werden/
                     					<br>vmb gegen den Fruͤhling außzulauffen.
                     				</p>
                  
                  <p>
                     Meylaͤndiſche Brieffe bringẽ/ ſo bald ſelbiger Gub. deß <span class="aq">Marcheſe S. Croce</span> an-
                     					<br>kunfft zu Genua vernommen/ hat er alſbald den General vber der Reuterey dahin
                     					<br>geſchickt/ denſelben zu beſuchen/ vnd gehet das Geſchrey/ er bringe befelch/ daß deß
                     					<br>
                     <span class="aq">del Ro</span> vnd <span class="aq">Bagliono</span> zwey Lombardiſche/ wie auch deß Carlo Spinelli Neapoli-
                     					<br>taniſche Regimenter in der Jnſul Sardegna gelegt werden ſollen/ vmb auff den
                     					<br>Fruͤhling zu der bereit deſtinirten Jmpreſa/ welche vermuthlich/ in Affrica vorge-
                     					<br>nommen werden ſolle/ fertig zu haben/ vñ iſt den Capitainen ſchon aufferlegt/ newe
                     					<br>Soldaten/ jre Compagnien zu erfuͤllen/ zu werben.
                     				</p>
                  
                  <p>
                     Auß Conſtantinopel wirdt vom 2. Paſſato der Perſianer groſſe Niderlage con-
                     					<br>firmirt/ Es haben die Ottomaner gleichwol auch viel eyngebuͤſt/ dieſes doͤrffte ver-
                     					<br>vrſachen/ daß der Perſianer zum Frieden verſtehen moͤchte/ wenn ſelbiger erfolget/
                     					<br>werden die Tuͤrcken jhre gantze Macht wider die Coſaggen wenden/ vmb den von
                     					<br>jnen im Schwartzen Meer <span class="aq">continut</span> beſchehenen Schaden zu rechen/ Sonſt were
                     					<br>in Conſtantinopel eine Brunſt von 4000. Hauſer entſtanden/ man vermeynt/ ſeye
                     					<br>von den Janitſcharn ins Werck gericht/ vmb/ jrem brauch nach/ in ſolchen faͤllen/
                     					<br>die Kauffmanns Laͤden/ welches mehrertheils Chriſten ſeyn/ zu pluͤndern.
                     				</p>
                  
                  <p>
                     Auß Franckreich hat man/ der <span class="aq">Duca di Longauille</span> befindt ſich jetzt zu New Ca-
                     					<br>ſtell in Schweitz/ vmb ſeine Vnterthanen zum Gehorſam zu vermoͤgen/ Dẽ Car-
                     					<br>dinal von Sauoia iſt taͤglich vom Frantzoͤſiſchen Hof mit 400. Cronen zu vnter-
                     					<br>halten/ verordnet worden/ ſein anbringẽ iſt anders nichts/ als ein Heyrath zwiſchen
                     					<br>ſeinem Bruder <span class="aq">Principe Vittorio,</span> vnd deß Koͤnigs Schweſter/ zu tractiren.
                     				</p>
                  </article>
               
               <article class="letter" id="a_1618_46_3">
                  
                  <h2>
                     Auß Wien vom 8. Ditto.
                     				</h2>
                  
                  <p>
                     Den 2. diß iſt der Durchleuchtigſt Fuͤrſt vnd Herꝛ/ Herꝛ Maximilianus/ Ertz-
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904443">SUUB: 904443</a></div>
                  
                  <p>
                     Hertzog zu Oeſterreich/ nach außgeſtandener continuirenden Schwachheit/ in
                     					<br>Gott ſeliglich entſchlaffen/ mit groſſer klag vnd betruͤbnuß dero ſelben Raͤth/ Die-
                     					<br>ner/ vnd andern Perſonen/ Montags iſt die Leich zu den Anguſtinern geſetzt/ ſolle
                     					<br>allda biß auff den 30. ſtehen bleiben/ hernacher auff Jnsbrug gefuͤhrt werden/ jhre
                     					<br>Maj. die Keyſerin/ ſollen wegen dieſes toͤdtlichen abgangs/ ſehr erſchrocken/ vnnd
                     					<br>ohne das auch gefaͤhrlich ſchwach ſeyn/ Gott ſchicke es zur beſſerung. Hoͤchſtg.
                     					<br>jhre Durchl. haben wegen dero verlaſſenſchafft ein ordentliche Diſpoſition/ vnd al-
                     					<br>ſo in allem eine gute Richtigkeit gelaſſen/ jhr Koͤnigl. W. 41000. fl. Ertzherzogen
                     					<br>Leopoldo 10000. fl Ertzhertzogen Carolo auch 10000 fl. zeit jres Lebens alle Jahr
                     					<br>zu reichen/ vnd jedem dero Hofgeſind noch 4. Jahr die voͤllige Beſtallung zu gebẽ/
                     					<br>vermacht. Jtem/ Ertzhertzogen Caroli F. Durchl. die Newſtatt/ ſampt allen im
                     					<br>Schloſſz befindenden Mobilien/ vnd hingegen Carolus jrer Koͤnigl. W. juͤngſten
                     					<br>Herꝛn Sohn/ ꝛc. die Neyß cedirt/ vnd vbergeben.
                     				</p>
                  
                  <p>
                     Es werden Keys. Patenta an alle Ort ins Reich verſchickt/ vnd ſonderlich den
                     					<br>Kreiß Oberſtẽ befohlen/ den Boͤhmẽ niemands zuzihen zu laſſen/ Die andern aber/
                     					<br>ſo ſich bereit in Kriegsdienſten eyngelaſſen/ ſolle <span class="aq">ipſo facto</span> in die Acht erklaͤrt ſeyn.
                     				</p>
                  
                  <p>
                     Der <span class="aq">Conte de Boucquoy</span> ſchreibt auß dem Keyſerl. Laͤger/ er were ſchon lengſt
                     					<br>gern von dannen auffgebrochen/ es mangle jhme aber an Gelt/ vnnd Roſſz zur Ar-
                     					<br>tollerey fuhr/ ſo koͤndtẽ die Knechte vor Kaͤlte nit bleiben/ deren weren auch bereit
                     viel
                     					<br>vom Froſt geſtorben/ vnd ſchneide ſich die Prouiandt auch ab/ zu dem lige jnen der
                     					<br>Feindt auffm Halß/ begert alſo mehr Volck/ Gelt/ vnd andere Notturfft.
                     				</p>
                  
                  <p>
                     Allhie ſeindt 4000. par Schuh gemacht/ ſo ins Laͤger ſollen/ kuͤnfftige Wo
                     					<br>chen werden deß Fuggers geworbene 2000. Mann allhie gemuſtert/ vnd dẽ Keyſ.
                     					<br>Laͤger zugefuͤhrt werden/ Graff von Fuͤrſtenberg helt ſein Muſterplatz zu Eiſen-
                     					<br>ſtatt/ vnd ſind die Trieſter 2000. Mann ſchon auffm wege.
                     				</p>
                  
                  <p>
                     Jhre Churf. G. zu Sachſen ſollen von jrer Keyſ. Maj. einen vnconditionirten
                     					<br>Gewalt/ mit den Boͤhmen/ deß Friedens halben/ zu tractiren/ begeren/ vnd weil die
                     					<br>Diſarmirung nicht zu erhalten ſeyn wurde/ daß vnter deſſen die <span class="aq">arma</span> ſuſpendiert
                     					<br>werden moͤchten.
                     				</p>
                  
                  <p>
                     Die Maͤhreriſchen Staͤnde kommen zuſammen/ ſeindt vntereinander nicht ei-
                     					<br>nig/ der Herꝛn Standt ſolle es mit jhrer Maj. der Ritterſtandt aber mit den Boͤh-
                     					<br>men halten. Der hieſige Oeſterreichiſche Landtag wirdt den 12. diß noch fortgehen/
                     					<br>
                     <span class="aq">interim</span> aber kommen die Staͤndt <span class="aq">ſub vtraque</span> an ein ander Ort zuſammen/ ſich/
                     					<br>was zu thun ſeye/ zu berathſchlagen/ vnd befinden ſich die Vnter Enſeriſchen auch
                     					<br>ſehr beſchwert.
                     				</p>
                  </article>
               
               <article class="letter" id="a_1618_46_4">
                  
                  <h2>
                     Auß dem Feldlaͤger vor Pilſen vom 8. Ditto.
                     				</h2>
                  
                  <p>
                     Dieſer tagen ſeindt die Pilßner herauß gefallen/ daruͤber der vnſern 16. geblie-
                     					<br>ben/ Den 3. diß iſt eine Mina geſprengt/ vnd auff 95. Schuͤß auß den groſſen Car-
                     					<br>thaunen/ ohne die andere/ in die Statt geſchoſſen worden/ Den 4. 5. vnd 6. hat man
                     					<br>Tag vnd Nacht Preſſa geſchoſſen/ auch vnter deſſen viel Sturm/ vnd Ernſt Ku-
                     					<br>geln/ Granaten/ vnd ander Feuwerwerck hineyn geworffen/ vnd groſſen Schaden
                     					<br>gethan/ Die drinnen ſollen reſoluirt ſeyn/ Leib vnd Leben bey der Statt zu laſſen.
                     				</p>
                  </article>
               
               <article class="letter" id="a_1618_46_5">
                  
                  <h2>
                     Auß Prag vom 10. Ditto.
                     				</h2>
                  
                  <p>
                     Sontag iſt das Keyſer. Laͤger auffgebrochen/ haben einen Anſchlag auff New-
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904444">SUUB: 904444</a></div>
                  
                  <p>
                     hauß/ Crumau vnd Budweiß gehabt/ auch zur Newſtatt ſich der Vorſtatt ſchon
                     					<br>bemaͤchtiget/ aber die darinnen ligende drey Faͤhnlein haben ſich tapffer gewehrt/
                     					<br>vnd ſolle der Graff von Thurn jhnen mit etlich 1000. zu Roſſz vnnd Fuß nachge-
                     					<br>ſetzt/ vom Nachzug viel erlegt/ vnd gute Beuten bekommen haben/ Die Keyſ. het-
                     					<br>ten ſich auff Doltſch vnd Piſtritz zu begeben/ vnnd 50. Wagen mit Krancken nach
                     					<br>Teutſchenbrot geſandt.
                     				</p>
                  
                  <p>
                     Geſtern ſeindt noch 2. ſtuͤck Geſchuͤtz/ 400. Kugeln/ vnd etliche Tonnen Pulffer
                     					<br>nach Pilſen geſchickt/ der Graff von Mansfeld aber ſelbſt hereyn kommen/ hat ge-
                     					<br>ſtern bey den Herꝛn Staͤnden audientz gehabt/ vnd heut wider nach Pilſen gefah-
                     					<br>ren: Man ſagt/ es ſolle mit ſelbiger Statt noch zur Commiſſion kommen.
                     				</p>
                  </article>
               
               <article class="letter" id="a_1618_46_6">
                  
                  <h2>
                     Auß deß Gravenhage vom 13. Nouemb.
                     				</h2>
                  
                  <p>
                     Donnerſtag iſt hieſiger Magiſtrat auch reformiert/ vnnd alle/ auſſerhalb 3. ſo zu
                     					<br>Den 8. dieſes haben S. Printz. Exc. in verſamlung der Herꝛn General Sta-
                     					<br>den von jhrer Verrichtung Relation gethan/ welche von den Herꝛn Staden mit
                     					<br>guten contentament angehoͤrt worden/ bald darauff iſt daſelbſt auch deß Koͤnigs
                     					<br>von Engellandt Amb. neben dem Biſchoff von Landaff/ welcher ſampt 3. andern
                     					<br>Theologen/ dem National Synodo beywohnen ſolle/ erſchienen/ vnnd in 2. Stun-
                     					<br>den lang allda verharret/ Nach Mittags haben ſie S. Exc. beſucht/ deß andern ta-
                     					<br>ges iſt gemeldter Biſchoff/ ſampt den Theologen nach Dortrecht gezogen/ allda in
                     					<br>kurtzen der Synodus angehen ſolle/ Ehe aber die erſte Seſſion gehalten wirt/ wer-
                     					<br>den S. Exc. die Engellaͤnd. Schwediſche/ vnnd andere<span class="aq"> Ambaſſatores</span>, perſoͤnlich
                     					<br>ſich dahin begeben/ vnd dem erſten <span class="aq">Actui</span> beywohnen/ demſelben deſto mehr zu au-
                     					<br>thoriſiren/ Jns gleichen ſolle auch beym Schluß/ oder Abſcheid/ geſchehen/ derſelbe
                     					<br>folgends an alle Kirchen durch gantz Europa geſandt werden/ vm̃ zu confirmiren.
                     				</p>
                  
                  <p>
                     Donnerſtag iſt hieſiger Magiſtrat auch reformiert/ vnnd alle/ auſſerhalb 3. ſo zu
                     					<br>den new erwehltẽ gelaſſen/ abgeſetzt worden/ hernacher ebenmaͤſſige Ermahnungen
                     					<br>vñ <span class="aq">publicationes</span>/ wie in den andern Staͤtten/ beſchehen/ eroͤffnet/ die Officier von
                     					<br>den exercirten Buͤrgern haben auch den alten Eidt erneuwern muͤſſen.
                     				</p>
                  
                  <p>
                     Ein dergleichen Reformation ſol mit der RechenCammer auch fuͤrgenommen/
                     					<br>deßgleichen die Ballinen/ Schultheiß vnd Richtern in Staͤtt: vnd Doͤrffern/ nach
                     					<br>S. Exc. vnd der Herꝛn General Staden gutduͤncken/ vorgenommen werden / vm̃
                     					<br>beſſer Auffacht zu haben/ die Execution vber der Herꝛn Staden Mandaten/ ins
                     					<br>Werck zu ſetzen.
                     				</p>
                  
                  <p>
                     Was die Gefangene betrifft/ iſt in derſelbẽ ſach anders nichts fuͤrgangen/ als
                     					<br>daß die H. Commiſſarien geſtern den Barnefeldt das erſtemal examiniert/ fahrẽ
                     					<br>nun ernſtlich darmit fort/ vnnd ſollen ſich taͤglich mehr Practicken offenbaren/ Es
                     					<br>werden noch 2. oder 3. Kammern zugeruͤſt/ alſo zu vermuthen/ daß noch mehr Per-
                     					<br>ſonen moͤchten in Verhafft genommen werden.
                     				</p>
                  
                  <p>
                     Mitler weil kom̃en die Herꝛn General Staden/ vnd die Particulare von Hol-
                     					<br>landt/ taͤglich beyſammen/ die noch ſchwebende Streittigkeiten zu vergleichen/ vnd
                     					<br>in allem beſſere Ordnung anzuſtellen.
                     				</p>
                  
                  <p>
                     Die Boͤhmiſchen Staͤnde haben widerumb an die Herꝛn Staden geſchrieben/
                     					<br>vnnd Huͤlffe begert/ wie verlaut/ ſolle ſchon beſchloſſen ſeyn/ ſie mit einer ſtarcken
                     					<br>Huͤlffe/ weiln es die Religion betrifft/ beyzuſpringen/ vnd iſt allbereit durch offenen
                     					<br>Trummelſchlag in dieſen Landen verkuͤndet/ daß ſich niemand/ bey verluſt Leib vnd
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904445">SUUB: 904445</a></div>
                  
                  <p>
                     Guts/ wider die Boͤhmiſche Staͤnde/ in Dienſten begeben ſolle. Als die alte Refor-
                     					<br>mierte zu Rotterdam Sontags wider in der groſſen Pfarꝛkirchen geprediget/ iſt
                     					<br>deren eine groſſe anzahl zuſammen kommen/ gleichwol iſt Freytags daſelbſt eine
                     					<br>kleine Empoͤrung geweſt/ in deme die Armenianer/ vnd jhr Anhang/ den Graͤuin-
                     					<br>chonium/ als er wegen ſeines Gebets/ darinn er den Barnefeld/ vnnd Conſorten/
                     					<br>ſo/ wie er ſagte/ zur vngebuͤr gefangen/ mit eyngeſchloſſen/ allhier vor der Generali-
                     					<br>tet beſcheiden/ ſich deßwegen zu purgiren/ aber nit erſchienẽ/ ſondern ſelbigen Frey-
                     					<br>tag eine gar bewegliche/ doch auffruͤhriſche Predigt gethan/ mit vermelden/ man
                     					<br>ſuchte jhne auch in Hafft zu bringen/ woruͤber die Armenianer ſich ſeiner erbarmt/
                     					<br>vnd gantz nicht geſtatten wollen/ daß er hieher ſich begeben ſolte/ Ja vber laut geruf-
                     					<br>fen/ daß ſolches von jren neuwen Magiſtrat herruͤhre/ deßwegen jrer 2. mit bloſſen
                     					<br>Meſſern einen Buͤgermeiſter in ſeinem Hauß gewalt erzeigen wollen/ doch von den
                     					<br>andern abgehalten/ vnnd der Tumult geſtillt worden/ welches den Gewaltthaͤtern/
                     					<br>wie auch den Greuinchonium/ noch wol vbel bekommen moͤchte/ denn wie jetzt ver-
                     					<br>laut/ wirdt man gegen all die jenige ſo ſich der Generalitet/ vnd S. Exc wolbeſtellte
                     					<br>Anordnung widerſetzen/ anders verfahren/ vnd nit mehr durch die Finger ſehen.
                     				</p>
                  </article>
               
               <article class="letter" id="a_1618_46_7">
                  
                  <h2>
                     Auß Ambſterdamb vom 14. Ditto.
                     				</h2>
                  
                  <p>
                     Nach dem fuͤr etlichen tagen allhie einer gefaͤnglich angenommen/ ſo geiſtliches
                     					<br>Stands/ vnnd ein Jeſuiter von Bergen im Henegaw buͤrtig ſeyn ſolle/ weiln nun
                     					<br>in dem Hage zween gefangen ſitzen/ welche etwas wider S. Exc. Perſon fuͤrzuneh-
                     					<br>men ſollen im Sinn gehabt haben/ vnnd auff dieſen/ daß er auch davon gewuͤſt/ be-
                     					<br>kannt/ als hat man denſelben durch den Schultheiß/ vnd 2. Schoͤffen/ verſchienen
                     					<br>Sontag von hier nach dem Hag geſandt.
                     				</p>
                  
                  <p>
                     Dieſe Wochen werden die Soldaten/ welche auff die OſtJndianiſche Schiff
                     					<br>kommen ſollen/ gemuſtert/ auff <span class="aq">dato </span>muſtern die Bootsgeſellen in die Admirali-
                     					<br>tet/ die mit den Kriegsſchiffen nach dem Strecho fahren/ ſollen in allem 12. Schiff
                     					<br>ſeyn/ welche fuͤr dißmal auß dieſen vnierten Prouintzen außſegeln werden.
                     				</p>
                  </article>
               
               <article class="letter" id="a_1618_46_8">
                  
                  <h2>
                     Auß Coͤlln vom 20 Ditto.
                     				</h2>
                  
                  <p>
                     Von Weſel haben wir/ daß man 5. Compagnia Spanier/ ſo man gern in die
                     					<br>newerbauwete Haͤuſer/ oder Bracken/ an der Statt Mauren eynloſiert/ vnd nicht
                     					<br>hineyn gewolt/ nach Muͤlheim/ vnd andern orten/ ſenden wil/ Vnnd hergegen die
                     					<br>Wallonen/ ſo daſelbſt lange zeit gelegen/ nach Weſel fuͤhren/ vnd in gedachte Bra-
                     					<br>ckẽ eynquartirẽ wirt/ ob es nun vmb die jenigen/ ſo zu ſehr mit Soldaten beſchwert
                     					<br>worden/ etwas zu erleichtern/ oder zu was anders angeſehen/ kan man noch nicht
                     					<br>wiſſen. Sonſten hat der Gub. allda einen/ Namens Beckman/ weiln er newlicher
                     					<br>zeit/ wegen der Statt vnd den Staden/ beym Koͤnig in Engellandt/ vnnd andern
                     					<br>Potentaten/ einige Sachen tractiert haben ſolle/ gefaͤnglich eyngezogen/ wirdt wol
                     					<br>verwahrt.
                     				</p>
                  
                  <p>
                     Von Bruͤſſel wirt geſchrieben/ dz allda ein Currir auß Spania ankom̃en/ wel-
                     					<br>cher Gelt vnd Volck huͤlffe fuͤr jre Keyſ. Ma. wider die Boͤhmen mitbringt/ der iſt
                     					<br>alſbald in groſſer diligentz/ nach Wien poſtirt. Die jenigen/ ſo auß Flandern kom-
                     					<br>men/ geben fuͤr/ daß man zu Luͤttich etliche Reuter fuͤr jre Churf. Durchl. zu Coͤlln
                     					<br>werben thut/ die Stiffter/ Muͤnſter vnnd Paderborn/ von dem taͤglichen ſtreiffen
                     					<br>vnd pluͤndern der Soldaten/ zu befreyen.
                     				</p>
                  </article>
               </div>
            
            
            <div class="text-back">
               
               <p>
                  
                  <span class="aq">ENDE</span>
                  </p>
               </div>
            
            
            </main>
      </div>
   </div>
   <footer style="text-align: center;">
      <div> Hier entsteht ein Footer.</div>
   </footer>
</html>