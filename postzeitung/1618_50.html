<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Jahrgang 1618, Ausgabe 50</title><link rel="preconnect" href="https://fonts.googleapis.com"/><link rel="preconnect" href="https://fonts.gstatic.com" crossorigin/><link href="https://fonts.googleapis.com/css2?family=Noto+Sans+Mono:wght@100..900&family=Noto+Sans:ital,wght@0,100..900;1,100..900&display=swap" rel="stylesheet"/>
      <link rel="stylesheet" href="https://cdn.jsdelivr.net/npm/purecss@3.0.0/build/pure-min.css" crossorigin="anonymous">
      <link rel="stylesheet" href="https://cdn.jsdelivr.net/npm/purecss@3.0.0/build/grids-responsive-min.css" crossorigin="anonymous">
      <link rel="stylesheet" href="css/calendar.css">
      <link rel="stylesheet" href="css/postzeitung.css">
   </head>
   <header id="site-header">
      <div><a href="home.html">Home</a></div>
      <div><a href="jahrg%C3%A4nge.html">Jahrgänge</a></div>
      <div><a>Register</a></div>
      <div><a>Visualisierungen</a></div>
   </header>
   <div class="page">
      <nav class="bar">
         <div class="breadcrumbs">
            <ol>
               <li><a href="jahrg%C3%A4nge.html">Jahrgänge</a></li>
               <li><a href="1618.html">1618</a></li>
               <li><a href="1618_50.html">Ausgabe 50</a></li>
            </ol>
         </div>
         <div class="navigation"><a href="1618_49.html" class="nav">&lt;</a><a href="1618_calendar.html" class="nav"> Kalender </a><a href="1618_51.html" class="nav">&gt;</a></div>
      </nav>
      <div class="content">
         <main class="text issue">
            
            
            
            <div class="text-front">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904454">SUUB: 904454</a></div>
               
               
               <h1 class="issue-nr">50.</h1>
               </div>
            <hr>
            
            <div class="text-body">
               
               <article class="letter" id="a_1618_50_1">
                  
                  <h2>
                     Auß Rohm vom 1. Decemb. 1618.
                     				</h2>
                  
                  <p>
                     
                     <span class="in">D</span>Jnſtags ſpat iſt der Hertzog von Mantua allher gelangt/ vnd gleichſam
                     					<br>von allen Cardinaͤlen/ Prelaten/ Ambaſſatorn/ vnd andern Herꝛn/ eynbe-
                     					<br>gleitet worden/ hat bereit dem Bapſt die Fuͤſſe gekuͤſt/ vnd ſoll ehiſt offent-
                     					<br>lich Audiens haben.
                     				</p>
                  
                  <p>
                     Von Neapoli wirdt nicht confirmirt/ daß 4. von deß Meerraͤubers Sanſone
                     					<br>Vaſellen gefangen ſeyen/ zwiſchen dem <span class="aq">Duca di Tremoli,</span> vñ <span class="aq">Don Ferrante Cus-</span>
                     <br>
                     <span class="aq">mignano</span> iſt/ wegen der Donnen/ eine Differentz erwachſen/ vnd der <span class="aq">Duca,</span> welcher
                     					<br>mit dem <span class="aq">Sig. Gio. Bapt. Caracciolo,</span> vnd einen Cammerdiener/ bey ſich gehabt/ von
                     					<br>jrer 8. vberfallen/ daruͤber der Duca verwundt/ die andere aber erſchlagen: vnd auff
                     					<br>der andern ſeiten der <span class="aq">ſig. Fahricio Dentici</span> erſchlagen/ auch etliche verwundt wor-
                     					<br>den. Nach dem eine Tuͤrckiſche Tartana bey Reggio ein Frantzoͤſiſche Vaſell mit
                     					<br>Korn beladen/ gefangen/ iſt ſolche <span class="aq">per fortuna</span> ans Landt getrieben/ die Vaſellen
                     					<br>geſcheutert/ vnd alle Tuͤrcken gefangen/ zu Schlauen nach Neapoli gebracht wor-
                     					<br>den/ Die Armada der Galeonen iſt zwar in drey Squadren außgeſandt/ aber im
                     					<br>wegfahren nach Brindiſi/ theils in Saragoſa/ der Reſt in Meſſina getrieben/
                     					<br>mit groſſem Schaden der Vaſellen/ ſonſten hat ſeine Exc. den Bando wegen deß
                     					<br>Wechſels wider auffgehebt.
                     				</p>
                  </article>
               
               <article class="letter" id="a_1618_50_2">
                  
                  <h2>
                     Auß Venedig vom 7. Ditto.
                     				</h2>
                  
                  <p>
                     Man hat bericht/ daß der <span class="aq">Ecc.</span> General Barbarigo mit ſeinen Galeren gegen
                     					<br>der Jnſel Zante vnnd Zeffalonia/ wider die Corſari auß gefahren/ die Armada der
                     					<br>gevierdten Vaſellen aber/ welche ſich gegen Capo S. Maria befind/ hettẽ bereit 14.
                     					<br>Vaſellen von Puglia/ vnd andern orten/ nach Neapoli fahrend/ gefangen/ deßwe-
                     					<br>gen zu Neapoli das Oel gar theuwer.
                     				</p>
                  
                  <p>
                     Auß Londra wird auiſirt/ der Venediſche Amb. Donato were allda ankom̃en/
                     					<br>vnd hetten ſelbige Kauffleut/ welche den Kauffhandel in Perſia/ vnnd deß groſſen
                     					<br>Mogors Koͤnigreich angefangen/ <span class="aq">auiſo</span>/ daß derſelbe gluͤcklich fortgehet/ vnd er-
                     					<br>warten ehiſt ein Schiff von dannen 500000. Cronen reich beladen.
                     				</p>
                  
                  <p>
                     Von Genua wirdt geſchrieben/ daß zu Vado das auß Meylandt kommende
                     					<br>Neapolitaniſch Kriegsvolck auff deß Doria Galeren imbarchirt werde/ vnd ſeyen
                     					<br>im ſelben Porto 6. Niderlaͤndiſche Schiff mit Kauffmanswahren eynkommen/
                     					<br>Der Engliſche Meerraͤuber Sanſone/ welcher Mahometiſch worden/ vnnd ſich
                     					<br>Soliman nennet/ hat vnlangſt eine Niderlaͤndiſche Vaſell/ ſo von Malta nach
                     					<br>Niderlandt gewolt/ neben 2. andern Schiffen auch ein Frantzoͤſiſch/ alles reich be-
                     					<br>laden/ gefangen/ wirdt zu Goletta erwartet.
                     				</p>
                  
                  <p>
                     Meylaͤndiſch Brieffe bringen/ daß ſo wol vom ſelben Gub. als von den Grau-
                     					<br>puͤnten/ die Commercien gegen einander zu treiben/ ernſtlich verbotten worden/ vnd
                     					<br>weiln S. Exc. vnterſchiedliche befehl auß Spania empfangẽ/ wirt taͤglich Kriegs-
                     					<br>rath/ doch alles in hoͤchſter geheim/ gehalten/ die Kriegsoberſten/ welche jr Volck
                     zu
                     					<br>Schiff geſandt/ befinden ſich noch allda/ nemmen taͤglich mehr Volck an/ vnnd
                     					<br>ſenden es zugleich fort/ ſonſt hatten ſie/ dz jre F. G. Landgraff Ludwig zu Heſſen/
                     ꝛc.
                     					<br>zu Madril ankom̃en/ beym Koͤnig audiens gehabt/ vnnd ſtattlich gehalten worden.
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904455">SUUB: 904455</a></div>
                  
                  <p>
                     Von Turino wirdt auiſirt/ derſelbe Hertzog laſſe viel KriegsProuiſion/ vnnd
                     					<br>Viures nach Nizza/ vnd Villa Franca in Prouenza fuͤhren/ vnd iſt nunmehr der
                     					<br>heurath zwiſchen dem Prinzen Vittorio von Sauoia/ vñ deß Koͤnigs in Franck-
                     					<br>reich zweyten Schweſter gantz gewiß.
                     				</p>
                  
                  <p>
                     Hieſige Herꝛſchafft leſt fuͤr Breſſa/ Bergamo/ vnd andern mit Meyland gren-
                     					<br>tzenden Orten/ Trenceen vnnd Schantzen machen/ derwegen eine neuwe Rott<span class="supplied">ur</span>a
                     					<br>vermuthet wirdt.
                     				</p>
                  </article>
               
               <article class="letter" id="a_1618_50_3">
                  
                  <h2>
                     Auß Budweiß vom 2. Ditto.
                     				</h2>
                  
                  <p>
                     Die groſſe eyngefallene Kaͤlte vnd Schnee wirdt vielleicht den Krieg eynſtellen/
                     					<br>zwar erwarten wir taͤglich die 7. Fuggeriſche Faͤhnlein/ 3. Fuͤrſtenbergiſch: vnnd
                     5.
                     					<br>Friauliſchen/ alſo zuſammen 5000 außerleſene Soldaten/ Der Feld Marſchalck
                     					<br>hat dieſe Statt mit ſtattlichen Battarien vnd Schantzen vmb die Statt ſtattlich
                     					<br>befeſtigen/ Stuͤck drauff fuͤhren/ vnnd mit aller nottuͤrfftigen Prouiandt verſehen
                     					<br>laſſen/ deßgleichen geſchicht in Crumau/ vnnd dem Paſſz gegen der Thonaw/ mit
                     					<br>auffbauwen anſehenlicher Schantzen vnd Forten.
                     				</p>
                  </article>
               
               <article class="letter" id="a_1618_50_4">
                  
                  <h2>
                     Auß Wien vom 6. Ditto.
                     				</h2>
                  
                  <p>
                     Daß das Keyſ. Volck in Budweiß von den Boͤhmen vmbringt/ vnd jnen der
                     					<br>Paſſz gaͤntzlich geſpert/ continuirt/ die Boͤhmen haben jhnen ſtarck zugeſatzt/ aber
                     					<br>mit groſſen Stuͤcken zuruͤck getrieben worden.
                     				</p>
                  
                  <p>
                     Die juͤngſt angedente Fuͤrſtenbergiſche 3. Fendel hat man/ weiln die Boͤhmen
                     					<br>mit 18 Corneth Reutern/ vñ etlichen 1000. Mannẽ zu fuß/ ſich bereit in Oeſterreich
                     					<br>befunden/ in Crembs vnd Stein gelegt/ zu Langen Lois/ ein Meil von Crembs/ ſolle
                     					<br>der Fuͤrſt von Jaͤgerndorff/ der junge Graff von Thurn aber in der Statt Zwethal
                     					<br>ligen/ haben ſich auch Altenburg/ neben andern Cloͤſtern/ bemaͤchtiget/ ſtreiffen
                     auff
                     					<br>9. Meiln von hier/ vnd ſollen vorhabens ſeyn/ bey Spitz herauß an die Thonaw zu
                     					<br>kommen/ daſelbſt heruͤber gegen beyde Cloͤſter/ Moͤlckh vnnd Goͤttweyh zu ziehen/
                     					<br>welches vnter den Leuten jenſeit der Thonaw groſſen Schrecken bringt/ flehnen jre
                     					<br>beſte Sachen alles hereyn/ derwegen man die lange Bruͤcken mit Schlagbruͤcken
                     					<br>vnterbawet/ wirdt auch gleich jenſeit der Bruͤcken ein Schantz vnd Blochhauß er-
                     					<br>bauwet/ vnd mit Mußkettirern beſetzt/ damit ſie nit heruͤber auff dieſe ſeiten kom̃en/
                     					<br>ſollen/ Den Buͤrgern iſt allhie befohlen worden/ ſich auff Jar vnd Tag zu prouian-
                     					<br>dieren/ dahero ein jeder/ auffs beſt er kan/ eynkauffen thut.
                     				</p>
                  
                  <p>
                     Den Herrn <span class="aq">Conte de Boucquoy</span>/ Buchheimb vnnd Colalto iſt jre Pagagi/ ſo
                     					<br>auff 50000. fl. geſchetzt wirdt/ genommen worden/ der Hertzog von Sachſen aber
                     					<br>hat das ſeinige noch darvon bracht.
                     				</p>
                  
                  <p>
                     Vnter dem Saͤchſiſchen Regiment hat deß Hauptmanns/ Hans Georgen
                     					<br>Oellers Fendel Knecht/ ſo Teutſchenbrodt innen gehabt/ nach erlittenen zweyen
                     					<br>Stuͤrmen mutinirt/ den 29. Paſſato die Statt verlaſſen/ vnd ſich gen Yglau bege-
                     					<br>ben/ der Hauptmann Oeller iſt hie/ ſich zu entſchuͤldigen.
                     				</p>
                  
                  <p>
                     Die Herꝛn Graffen Tampier vñ Fuͤrſtenberg befinden ſich in Crembs/ koͤnnen
                     					<br>wegen der verhauwenen Waͤlde vnd Paͤſſz nicht fort/ ſollen aber entzwiſchen allda
                     					<br>den Paſſz an der Thonaw/ vnd die Cloͤſter Moͤlckh vnnd Goͤttweyh (in deren jedes
                     					<br>200. Mann/ gegen Monatlicher bezahlung/ 2500. fl. auff der Prelaten eigenen ko-
                     					<br>ſten/ geworben werden) verwahren/ vnd ſollen jhre Keyſ. Maj. 4000. Heyduggen
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904456">SUUB: 904456</a></div>
                  
                  <p>
                     vnd Hunger<span class="supplied">n</span> kommen laſſen/ welche ſich durchſchlagen/ vnnd zu dem Keyſ. Laͤger
                     					<br>ſtoſſen ſollen/ weren bereit im anzug.
                     				</p>
                  
                  <p>
                     Der Oeſterꝛeichiſche Landtag iſt noch nicht geſchloſſen/ es hat aber faſt das an-
                     					<br>ſehen mit demſelben/ als wañ ſich die Catholiſch: vnd Euangeliſchen trennen wol-
                     					<br>ten/ Die Euangeliſchen haben J. K. M.ein Gutachten vbergeben/ wolqualificirte
                     					<br>Perſonen auß jrem Mittel zu den Boͤhmen zu ſchicken/ vnnd jhnen zu Gemuͤth zu
                     					<br>fuͤhren/ daß man verhofft hette/ ſie wuͤrden alter Freund: vnd vertrawlicher Nach-
                     					<br>barſchafft halben/ dieſes Land/ ohn alle gegebene Vrſach/ mit ſolcher Kriegsmacht
                     					<br>nicht angefallen haben/ derwegen ſie von ferꝛnerm Attentat zu dehortiren/ auch zu
                     					<br>ermahnen/ jr Volck zu ruͤck zu nemmen/ vnd von weiterer feindlicher Deuaſtirung
                     					<br>gaͤntzlich abzuſtehen. Zum andern/ weil den Sachen noch nicht auß dem grunde
                     					<br>geholffen/ jre Maj. dero Koͤnigreich vnnd Laͤnder dahin vermahnen ſolten/ foͤrder-
                     					<br>lichſt jre Außſchuͤß zu verordnen/ die auff ein angeſtallt: vñ von J. M. außgeſchrie-
                     					<br>benen general Conuentstag erſcheinen/ dieſes gantz wichtig Werck reifflich berath-
                     					<br>ſchlagen/ vnd welcher geſtallt zu dem erwuͤndſchten Fried/ der doch endlich tractiert
                     					<br>werden muͤſſe/ zu gelangen ſeye/ gutaͤchtlich eroͤffnen moͤchten/ Weſſen ſich nun
                     jre
                     					<br>Maj. darauff erklaͤren werden/ gibt zeit.
                     				</p>
                  
                  <p>
                     Herꝛ von Thalenberg iſt von Dreßden widerkommen/ vnd ob wol ſein Verrich-
                     					<br>tung ſtill/ vernimpt man doch/ daß der Jnterpoſition wegen wenig hoffnung/ Jhre
                     					<br>Keyſ. Maj. aber haben geſtern den Herꝛn von Wallenſtein wider hinein geſchickt/
                     					<br>auch Herꝛn von Loſenſtein ins Landt ob der Enß abgefertiget/ dieſelbe Staͤnde/ zu
                     					<br>eroͤffnung deß Paſſes/ zu ermahnen/ ſie foͤrchten ſich aber beydes vor jrer Maj. vnd
                     					<br>den Boͤhmen/ welche ins Land kommen/ vnd ſie verbergen moͤchten.
                     				</p>
                  
                  <p>
                     Allhie leſt ſich ſchon 3. tag bey der Nacht ein Comet am Himmel ſehen/ welcher
                     					<br>einen langen Stralen von ſich gibt/ vnd ſich etlich mal verkehrt.
                     				</p>
                  </article>
               
               <article class="letter" id="a_1618_50_5">
                  
                  <h2>
                     Auß Prag vom 8. Ditto.
                     				</h2>
                  
                  <p>
                     Es continuiert noch/ daß Herꝛ Graff Schlick/ nach beſatzung Zwethal auff
                     					<br>Weytrach vnd Weithoffen verruckt/ dieſelbige eyngenommen/ vnnd gepluͤndert/
                     					<br>ſollen auch auff Roſenberg kommen ſeyn.
                     				</p>
                  
                  <p>
                     Vorgeſtern iſt dem Herꝛn von Schwanberg ein Bott von ſeinen Guͤtern her-
                     					<br>ein kommen/ mit bericht/ daß die Key. verſchienen Montag auß Crumau gefallen/
                     					<br>jhme den ſchoͤnen Marckt Kandelitz/ auch ſonſt noch ein ander Dorff/ gepluͤndert/
                     					<br>vnnd in Brannt geſteckt/ So hat man heut vber 100. gefangen Keyſ. Soldaten
                     					<br>hereyn gebracht/ die ſollen nach Pilſen/ allda an der newen Schantzen zu arbeiten/
                     					<br>gefuͤhrt werden/ von den tauglichſten/ ſo Euangeliſch/ ſeyn vber 200. vntergeſtellt/
                     					<br>vnd in die Faͤhnlein eyngetheilt.
                     				</p>
                  
                  <p>
                     Das Landvolck zu Roſſz vnnd Fuß/ wirdt jetzt ſolcher geſtallt abgedanckt/ daß/
                     					<br>wañ man ſie wider begert/ ſie alſo bald erſcheinen ſollen/ benebens iſt man im werck/
                     					<br>Patenta anznſchlagen/ darinnen die jenigen Perſonen/ ſo von hier fluͤchtig wordẽ/
                     					<br>wider citirt/ den jenigen aber/ ſo auſſen bleiben/ jre Guͤter confiſcirt werden ſollen.
                     				</p>
                  
                  <p>
                     Heut kompt bericht eyn/ als der <span class="aq">Conte de Boucquoy</span> mit in 1000. ſtarck/ auß
                     					<br>Budweiß auff Paſſaw gewolt/ von den vnſern nachgeſetzt/ deren vil erlegt/ vnd die
                     					<br>vbrigen in die flucht getrieben/ ins gleichen ſeye der Tampier zwiſchen Newhauß
                     					<br>vnd Zwethal angriffen/ vnd der ſeinen viel erſchlagen worden/ die zeit wirts geben.
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904457">SUUB: 904457</a></div>
                  </article>
               
               <article class="letter" id="a_1618_50_6">
                  
                  <h2>
                     Auß deß Gravenhage vom 11. Ditto.
                     				</h2>
                  
                  <p>
                     Seither juͤngſten iſt der Barnefeld wenig mehr examiniert/ allein hat man den
                     					<br>Grotium vnd Hoogerbeetes vber etliche Puncien verhoͤrt/ wird alſo dieſer Proceß
                     					<br>nun bald zum end kommen/ vnd als denn gegen den abweſenden procedirt werden.
                     				</p>
                  
                  <p>
                     Jn mittelſt ſeindt alle Gubernatores der Staͤtt vñ Veſtungen hieher beruffen/
                     					<br>den Herꝛn general Staden/ vnnd S. Exc. einen neuwen Eydt zu leiſten/ auch dar-
                     					<br>neben neuwe Commiſſion zu empfangen/ neben dem wirdt ſtarck berathſchlagt/ ſo
                     					<br>wol das Kriegsweſen/ als das Regiment/ auff einen beſſern Fuß zu bringen/ inſon-
                     					<br>derheit daß man auff allen fall bey 25. oder 30000. Mann zu Feld bringen moͤchte/
                     					<br>So werden auch allhie/ zu Ambſterdamb/ vnd anders wo/ vielerley groſſe vnd klei-
                     					<br>ne Stuͤck/ auff ein faſt new: vnd leichtere weiſe gegoſſen/ nit allein auff den Schif-
                     					<br>fen/ ſondern auch in Feldzuͤgen vnd Veſtungen zu gebrauchen.
                     				</p>
                  
                  <p>
                     Weil auß den Guligiſchen Landen von durchzug/ eynlaͤgerung vnd Brannt-
                     					<br>ſchatzung der Soldaten bey den Herꝛn Staden vielfaͤltige Klagen eynkom̃en/ ha-
                     					<br>ben dieſelben an alle Ritmeiſter vnnd Hauptleute ſcharpffe Mandata abgehen laſ-
                     					<br>ſen/ vnd ſolches terminiren ernſtlich verbotten.
                     				</p>
                  
                  <p>
                     Man vernimpt/ daß theils vnſerer Reuterey ſich nach den Grenzẽ von Pader-
                     					<br>born begeben/ vnd weil Auiß von Guͤlich eynkommen/ daß die Spaniſchen an de-
                     					<br>nen orten ſich ſtarck verſam̃len/ ſeindt darauff S. Exc. vnd Graff Heinrich Fride-
                     					<br>rich lang im Rath der Herꝛn Staden geweſen/ vnd moͤchten dieſelbe wol bald mit
                     					<br>aller Reuterey nach den Oberquartieren ruͤcken.
                     				</p>
                  
                  <p>
                     Verſchienẽ Freytag nachts iſt der Herꝛ von Caſtillion auff der Poſt auß Franck-
                     					<br>reich her kommen/ hat ſich alsbald zu jrer Exc. begeben/ vnd audiens gehabt/ die vr-
                     					<br>ſach dieſer eilender ankunfft iſt noch in geheim.
                     				</p>
                  
                  <p>
                     Die Herꝛn Staden bemuͤhen ſich ſehr/ den erwachſenen Vnwillen vnd Miß-
                     					<br>verſtandt/ zwiſchen dem Koͤnig in Franckreich vnnd Engellandt/ wegen abſchaf-
                     					<br>fung beyderſeits Ambaſſatorn/ hinzulegen.
                     				</p>
                  </article>
               
               <article class="letter" id="a_1618_50_7">
                  
                  <h2>
                     Auß Ambſterdam vom 12. Ditto.
                     				</h2>
                  
                  <p>
                     Auß Dortrecht wirdt geſchrieben/ daß die Remonſtranten in 20. ſtarck ſich bey
                     					<br>dem Synodo eyngeſtellt/ vnd in der erſten Seſſion ein Oration/ ſo vber ein Stund
                     					<br>lang gewaͤret/ gehalten/ wirt nunmehr <span class="aq">ad puncta controuerſia</span> geſchrittẽ werden.
                     				</p>
                  
                  <p>
                     Der Prediger/ Johan T<span class="gap">[…]</span>nus/ welcher zu Delfft revocirt/ wirt erſttags nach
                     					<br>Vtrecht verreiſen/ das Predigampt allda zu bedienen.
                     				</p>
                  
                  <p>
                     Geſtern ſind allhie noch 3. Compagnien Soldaten gemuſtert/ vnd auff die Oſt-
                     					<br>Jndianiſche Schiff geſandt/ ſeindt jetzt faſt allerdings fertig/ auch bereit etliche
                     ab-
                     					<br>gefahren/ die werden aber der andern vnter Engelland warten/ vnd ſollen von dan-
                     					<br>nen in 6000. Mann in dieſen vnierten Landen kommen.
                     				</p>
                  </article>
               
               <article class="letter" id="a_1618_50_8">
                  
                  <h2>
                     Auß Coͤlln vom 18. Ditto.
                     				</h2>
                  
                  <p>
                     Man hat allhie/ dz der Biſchoff von Paderborn ehiſtes tags ſolenniter ſolle be-
                     					<br>graben werden/ vnd daß die Stadiſche Reuter/ ſo ſich der orten befunden/ von den
                     					<br>Bauren ſollen zertrennt ſeyn/ vnd daß jre Churf. D. ꝛc. 2000. Mañ in Paderborn
                     					<br>gebracht haben/ das Stifft deroſelben gehuldiget/ die Statt aber noch nicht. Son-
                     					<br>ſten laſſen jhre Churf. D. ꝛc. allhie im Landt 500. Pferde/ vnd 500. Mußkettirrer
                     					<br>werben/ zu was end/ iſt noch vnbewuſt.
                     				</p>
                  </article>
               </div>
            
            
            <div class="text-back">
               
               <p>
                  
                  <span class="g">ENDE</span>
                  </p>
               </div>
            
            
            </main>
      </div>
   </div>
   <footer style="text-align: center;">
      <div> Hier entsteht ein Footer.</div>
   </footer>
</html>