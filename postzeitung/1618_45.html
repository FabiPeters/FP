<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Jahrgang 1618, Ausgabe 45</title><link rel="preconnect" href="https://fonts.googleapis.com"/><link rel="preconnect" href="https://fonts.gstatic.com" crossorigin/><link href="https://fonts.googleapis.com/css2?family=Noto+Sans+Mono:wght@100..900&family=Noto+Sans:ital,wght@0,100..900;1,100..900&display=swap" rel="stylesheet"/>
      <link rel="stylesheet" href="https://cdn.jsdelivr.net/npm/purecss@3.0.0/build/pure-min.css" crossorigin="anonymous">
      <link rel="stylesheet" href="https://cdn.jsdelivr.net/npm/purecss@3.0.0/build/grids-responsive-min.css" crossorigin="anonymous">
      <link rel="stylesheet" href="css/calendar.css">
      <link rel="stylesheet" href="css/postzeitung.css">
   </head>
   <header id="site-header">
      <div><a href="home.html">Home</a></div>
      <div><a href="jahrg%C3%A4nge.html">Jahrgänge</a></div>
      <div><a>Register</a></div>
      <div><a>Visualisierungen</a></div>
   </header>
   <div class="page">
      <nav class="bar">
         <div class="breadcrumbs">
            <ol>
               <li><a href="jahrg%C3%A4nge.html">Jahrgänge</a></li>
               <li><a href="1618.html">1618</a></li>
               <li><a href="1618_45.html">Ausgabe 45</a></li>
            </ol>
         </div>
         <div class="navigation"><a href="1618_44.html" class="nav">&lt;</a><a href="1618_calendar.html" class="nav"> Kalender </a><a href="1618_46.html" class="nav">&gt;</a></div>
      </nav>
      <div class="content">
         <main class="text issue">
            
            
            
            <div class="text-front">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904438">SUUB: 904438</a></div>
               
               
               <h1 class="issue-nr">45.</h1>
               </div>
            <hr>
            
            <div class="text-body">
               
               <article class="letter" id="a_1618_45_1">
                  
                  <h2>
                     Auß Pariß vom 26. Octob. 1618.
                     				</h2>
                  
                  <p>
                     
                     <span class="in">A</span>Vff 16. diß iſt der Koͤnig/ / ꝛc. von Soiſſons nach Nantueil auffge-
                     					<br>brochen/ allda mit der Koͤnigin/ jhrer Maj. Bruder/ ſamt dem meiſten theil
                     					<br>deß Hofgeſinds/ ſtattlich tractiert worden/ Deß folgenden tags fruͤhe iſt der
                     					<br>Koͤnig von dannen hieher zum Mittageſſen auffgebrochen/ die Koͤnigin aber vier
                     					<br>Stunden ſpaͤter anher kommen.
                     				</p>
                  
                  <p>
                     Zween tage vor dem auffbruch von Soiſſons hat der Sig. Pigieur geheimer
                     					<br>Secretari/ bey der Koͤnigin allein audiens geſucht/ Als nun all jr Franwenzimmer
                     					<br>abgetrettẽ/ deß Koͤnigs willen eroͤffnet nemlichen dieweil in Spania bey der Prin-
                     					<br>zeſſin ſich keine Frantzoͤſiſche <span class="aq">Dama</span> mehr befinden ſolle ſie alle jre Spaniſche Da-
                     					<br>men auch abdancken/ vnd alſbald fortſchaffen: Man ſagt/ daß die Koͤnigin hieruͤ-
                     					<br>ber ſehr erſchrocken/ vnd ſich dieſer Newerung gantz nit verſehen/ denn wenn Jr zu-
                     					<br>vor deß Koͤnigs Willẽ auiſirt worden/ were es ir nit ſo hart ankonmmen/ oder wenn
                     					<br>es jr durch eine Princeſſin/ mit welcher ſie hette conſuliren koͤnnen/ auiſirt were/
                     hat
                     					<br>gleichwol gantz corteſiſch geantwortet/ daß ſie ſich gern nach deß Koͤnigs Willen
                     					<br>accommodiren wolte/ vnnd alſo ohne weiter Geſprech den Pigieur von ſich gehen
                     					<br>laſſen/ darauff alſo bald mit weinenden Augen zu jren Spaniſchen Damen kom-
                     					<br>men/ alles was vorgelauffen/ dẽ <span class="aq">Exc. ſig Don Fernando Chiron,</span> jres Herꝛn Vat-
                     					<br>ters Amb. berichtet/ welcher nit allein/ ſondern auch deß Ertzhertzogen Amb. Baͤpſt.
                     					<br>
                     <span class="aq">Nuncius,</span> vnd viel fuͤrnemmer Frantzoſen/ dieſen Proceß gar zu ſcharff befunden/
                     					<br>vnd dz mit einer Koͤnigin nit alſo zu verfahrẽ ſeye/ hat den folgendẽ tag beym Koͤnig
                     					<br>audiens begert ſich hieruͤber zu beſchwerẽ/ vñ da ferꝛnes eigentlich J. M. will were/
                     					<br>ſolches noch 3. oder 4. Wochen zu verſchieben/ denn Er/ wie auch die Koͤnigin/ all-
                     					<br>bereit mit einem Currier auß Niderlandt/ dieſen Verlauff den Koͤnig in Spania
                     					<br>berichtet darauff Antwort vnd Befelch zu erwartẽ/ Folgends alle fuͤrnem̃ſte Fran-
                     					<br>zoͤſiſche <span class="aq">Miniſtri</span> beſucht/ jnen dieſes procediren zu Gemuͤth gefuͤhrt/ mit fuͤrgeben/
                     					<br>dz es wol durch andere Mittel hette geſchehen koͤnnen/ begerend/ es dahin zu vermit-
                     					<br>teln helffen/ daß zuvor die Antwort auß Spania moͤchte erfolgen/ benebens ver-
                     					<br>bracht/ die <span class="aq">Madama Boſſiete,</span> Graͤffin <span class="aq">delanoy,</span> Gubernaterin vnd oberſte Cam-
                     					<br>mermeiſterin der Princeſſin in Spania/ were nur mit den andern Damen zu dem
                     					<br>end herauß gereiſt/ vmb auff etliche Monat jr Vatterland zu beſehen/ vnd auff jren
                     					<br>Guͤtern Befelch zu geben/ So hette jhr der Koͤnig in Spania 8000. Ducaten zu
                     					<br>huͤlff auff der Reiſe/ vnnd jaͤrlich 2000. Cronen eynkommens verordnet/ welche jr
                     					<br>der <span class="aq">Monſ. Malens</span> zu Bruͤſſel bezahlen ſolle / Der Cantzler aber hat alles entſchul-
                     					<br>diget/ mit fuͤrgeben/ dz alles/ was vorgangen/ dem Frantzoͤſiſchen Brauch nach be-
                     					<br>ſchehen ſeye/ es wuͤrde ſich aber alles nach der Koͤnigin <span class="aq">contento</span> accommodiren.
                     				</p>
                  
                  <p>
                     Vorgeſtern iſt der Koͤnig nach S. Germano verreiſt/ allda 3. oder 4. tag zu ver-
                     					<br>harren/ weil aber die Koͤnigin hie blieben/ zweiffeln etliche/ es were darum̃ geſchehẽ-
                     					<br>daß die Spaniſche Damen verreiſen/ vnd gebe damit zu verſtehen/ daß jhrer Maj.
                     					<br>jre Abreiſe am liebſten were/ vnd ſolche nit mehr zu ſehen begere/ Ja jre Maj. wollen
                     					<br>ehe nicht der Koͤnigin beywohnung leiſten/ biß dieſes geſchehen.
                     				</p>
                  
                  <p>
                     Die Koͤnigin hat ſich ſeither/ jr Herz zu ruhe zu ſtellen/ vnnd alle Melancolia zu
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904439">SUUB: 904439</a></div>
                  
                  <p>
                     vergeſſen/ ſaſt ſtaͤtigs den Comedien beygewohnet/ praeparirt ſich jetzt mit deß Koͤ-
                     					<br>nigs Schweſter/ vnnd andern Princeſſen/ dem Koͤnig ehiſter tagen ein <span class="aq">Comœdia</span>
                     <br>zu preſentiren.
                     				</p>
                  
                  <p>
                     Der Cardinal von Sauoia iſt zu Leon ankommen/ wirt gegen 10. Nouembris
                     					<br>allhie erwartet/ zu welchem ende der Sauoiſche Amb. vberauß ſtattliche Libereyen
                     					<br>fuͤr die Paggi vnd Lackeyen/ welche er zu dieſem ende angenommen/ verfertigẽ leſt/
                     					<br>Seine werbung iſt allein <span class="aq">di Madama</span> fuͤr ſeinen Brudern den Printz in Piemont/
                     					<br>zu begeren/ der wirdt in <span class="aq">Louure,</span> ſein Hofgeſind aber in <span class="aq">Burgo di S Germano,</span> in-
                     					<br>deß <span class="aq">Marcheſe d'Ancre,</span> Behauſung/ welche dem <span class="aq">Mons. di Luines</span> geſchenckt/ her-
                     					<br>nacher aber vom Koͤnig vmb 40000. Cronen erkaufft worden/ vmb darinn alle
                     					<br>
                     <span class="aq">extraordinari Amb.</span> zu loſiren/ vnd koſtfrey zu halten/ loſiert werden.
                     				</p>
                  
                  <p>
                     Dieſer tagen iſt ein Tuͤrckiſcher Chiauß allhie geweſen/ welcher nach Engel: vnd
                     					<br>Holland verreiſt/ es iſt aber ein ander zu Marſilia angelangt/ wirt hie erwartet/
                     der
                     					<br>ſoll neben andern Commiſſion haben/ bey jhrer Maj. anzubringen/ daß der Groß-
                     					<br>Tuͤrck in willens/ ein ſtarcke Armada außzuruͤſten/ vmb die Corſaren in Barbaria
                     					<br>zu dempffen/ jedoch dz jre Ma. die jenige Armada/ ſo in Prouenza zugerichtet wirt/
                     					<br>im <span class="aq">mare Mediterraneo</span> in ordnung bringen wolle/ vnd weil dem Groß Tuͤrckẽ deß
                     					<br>
                     <span class="aq">Duca di Niuers diſegno</span> verdaͤchtig/ als iſt der von Niuers zu ruͤck nach Hoſe
                     					<br>beſchrieben worden.
                     					<br>Von der alten Koͤnigin hieher kunfft hat man nichts gewiſſes/ jedoch mag ein
                     				</p>
                  
                  <p>
                     jeder/ wer wil/ dieſelbe zu Blois beſuchen/ wie von vielen beſchicht.
                     				</p>
                  </article>
               
               <article class="letter" id="a_1618_45_2">
                  
                  <h2>
                     Auß Rohm vom 27. Octob. 1618.
                     				</h2>
                  
                  <p>
                     Von Neapoli wirdt confirmiert/ daß auff 14. diß alle Galeonen nach Meſſina
                     					<br>abgefahren ſeyen/ vnd werden jetzt 30000. Kugeln zu grobem Geſchuͤtz verſertiget/
                     					<br>So wirbt der oberſte Loffredo ein Regiment Knecht/ vnnd ſoll der <span class="aq">Duca d'Aui</span>
                     <br>noch etliche Reuter werben/ Sonſt iſt ein Meerraͤuber/ welcher im ſelben Meer ein
                     					<br>Schiff pluͤndern/ vñ den Patron vmbbringen helffen/ durch die Statt geſchleifft /
                     					<br>hernach auffgehenckt/ Auch ein Soldat/ ſo von den Galleonen entflohen/ auff die
                     					<br>Galeen condemnirt/ als er aber ſich deſſen beſchwert/ mit fuͤrgebe/ er ſeye einer
                     vom
                     					<br>Adel/ iſt er enthaͤupt worden.
                     				</p>
                  </article>
               
               <article class="letter" id="a_1618_45_3">
                  
                  <h2>
                     Auß Venedig vom 2. Nouemb.
                     				</h2>
                  
                  <p>
                     Von Liſabona hat man/ daß 4. reichgeladene Schiff auß den Orientaliſchen
                     					<br>Jndien vnd Portugal in der Jnſul Terzere ankom̃en/ haben viel Diamanten/ vnd
                     					<br>vnzahlbare Perlẽ bey ſich/ Es were allda eine newe Partida von 500000. Cronen
                     					<br>beſchloſſen/ 200000. zu Nuͤrmberg/ 250000. zu Meyland/ vñ den Reſt am Spa-
                     					<br>niſchen Hof/ in 4. Monaten/ allemal ein <span class="aq">quota</span> zu bezahlen/ vnd denn von andern
                     					<br>80000. Cronen nach Niderland fuͤr den Marcheſe Spinola/ vmb Kriegsproui-
                     					<br>ſion zu machen.
                     				</p>
                  
                  <p>
                     Meilendiſche Brieff bringen/ daß die allda gebliebene Compagnien in jre Loga-
                     					<br>menter gelegt werden/ vnd gienge das Geſchrey/ man were im Werck/ einen newen
                     					<br>Fund/ Reuterey in Kriegsleuſſten bey der hand zu haben/ in effect zu bringen. Die
                     					<br>Schweitz: vnd Graubuͤnteriſche Catholiſche Liga helt beym Gubern vmb Hilffe
                     					<br>ſtarck an/ vnd das ſein Exc. ſich mit jnen verbinden ſolle/ vmb die Catholiſchen wi-
                     					<br>der in vorigen Standt eynzuſetzen / S. Exc. gibt jnen zwar gute hoffnung/ hat aber
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904440">SUUB: 904440</a></div>
                  
                  <p>
                     vnter deſſen ein Currir nach Spania abgefertiget/ jrer Maj. ſolchs zu berichten.
                     				</p>
                  
                  <p>
                     Allhie iſt ein reichgeladenes Schiff von Conſtantinopel ankom̃en/ vnd hat man
                     					<br>dz vnſer Armada ſich zu Corfu befinde/ vnd hetten denen von Candia erleubt/ nach
                     					<br>hauß zu fahren/ die runde Vaſellẽ aber weren bey <span class="aq">Monte S. Angelo</span> geſehẽ worden.
                     				</p>
                  </article>
               
               <article class="letter" id="a_1618_45_4">
                  
                  <h2>
                     Auß Wien den 1. Nouemb. 1618.
                     				</h2>
                  
                  <p>
                     Allhie hat man zeitung/ daß die Schleſiſche Staͤnd die Biſchoffliche Reſidentz
                     					<br>Neuß eyngenom̃en vñ beſetzt/ auch jr Volck auff der Geiſtlichen Guͤter ſollẽ gelegt
                     					<br>haben/ deß wegen Ertzh. Carl/ etc. den 27. paſſato/ abends nach 7. Vhrn/ ſelb dritter
                     					<br>dahin poſtirt/ dero hoffnung/ dieſe eynlaͤgerung abzuwenden/ Den Boͤhmen wol-
                     					<br>len die Schleſiſchen Staͤnd vber die bereit geſchickte 3000. Mann/ noch ſo viel ſchi-
                     					<br>cken/ vnnd an deren ſtelle andere werben/ aſlo daß 6000. Mann in Boͤheim/ vnnd
                     					<br>6000. in Schleſien verbleiben ſollen.
                     				</p>
                  
                  <p>
                     
                     <span class="aq">Der Conte de Bucquoy</span> ſchreibt an Keys. Maj. vnd proteſtirt/ wenn jhr Maj.
                     					<br>ine mit Volck/ Prouiandt vnd Munition nicht beſſer ſuccuriren werden/ wolle er
                     					<br>vor Gott vnd der Welt an allem Vnheil vnſchuldig ſeyn.
                     				</p>
                  
                  <p>
                     Graff Tampier iſt allhie/ wil ſich von dem Graffen von Buchheim/ als oberſter
                     					<br>Wachtmeiſter/ nicht commandiren laſſen/ welches <span class="aq">Conte Bucquoy</span> hoch beklagt/
                     					<br>Weil aber ſein Tampier 500. Pferd vom Ertzh. Maximilian bezahlt werden/ vnd
                     					<br>jhme mit dieſer Condition geben/ daß er vnter dem Buchheimiſchen Commando
                     					<br>bleiben/ oder abtretten ſolle/ als iſt die vermuhtung/ er werde lieber nit mehr ins
                     Laͤ-
                     					<br>ger reiſen/ als ſich commandiren laſſen/ denn er bereit hie abgefertiget/ vnnd doch
                     					<br>nicht fort wil.
                     				</p>
                  
                  <p>
                     Das Keyſer. Laͤger wirdt durch groſſes abſterben der Soldaten von tag zu tag
                     					<br>ſchwaͤcher/ Man ſagt daß ſie bald nach dem Winterlaͤger zu ruͤcken willens/ Ent-
                     					<br>gegen ſeindt die Boͤhmen ſehr ſtarck/ Gott wende alles zum beſten.
                     				</p>
                  
                  <p>
                     Der Maͤhreriſche Landtag ſoll auff 4. diß angehẽ/ der Nider Oſterreichiſche vff
                     					<br>den 12. jedoch kommen die Euangeliſche Staͤnde morgen hereyn/ ſollen bey J. M.
                     					<br>vmb beſtaͤttigung vñ vnperturbirung deß freyen<span class="aq"> exercitii Religioni</span>s zu Hoͤrnals/
                     					<br>vnd daß ſie daſelbſten bauwen moͤgen/ wie auch wider eynraͤumung der Kirchen in
                     					<br>Wien / welche Keyſer Maximilian / ꝛc. den Staͤnden bewilliget/ ſtarck anhalten.
                     					<br>Der Schleſiſche Fuͤrſtentag ſolle inner 3. Wochen ſeinen anfang erreichen.
                     				</p>
                  </article>
               
               <article class="letter" id="a_1618_45_5">
                  
                  <h2>
                     Auß Prag den 4. Ditto.
                     				</h2>
                  
                  <p>
                     Herꝛ Graff von Mansfeld hat die Muͤhl vnd Breuhauß/ ſo hart an der Statt
                     					<br>Pilſen gelegen/ vnnd viel Soldaten darinnen geweſen/ mit Sturm erobert/ vnnd
                     					<br>in Brannt geſteckt/ nur ein Mann dardurch verlorn/ Auch den 2. diß die gemachte
                     					<br>
                     <span class="aq">minas</span> ſpielen laſſen/ ſo jren Effect trefflich gethan/ Jetzt iſt er im Werck/ den Fuß
                     					<br>der Mauren mit groſſem Geſchuͤtz zum Generalſturm gar zu fellen/ wie denn die
                     					<br>Waͤllen/ vnd anders/ zu erfuͤllung deß Grabens / bereit vor der hand.
                     				</p>
                  
                  <p>
                     Auß vnſerm Boͤhmiſchen Laͤger hat man/ dz 600. der vnſern auff einen Streiff
                     					<br>außgezogen/ die haben 300 Tampiriſchẽ/ als ſie gleich ein Dorff pluͤndern wollen/
                     					<br>antroffen/ 80. derſelben nider gehauwen/ vnd 30. gefangen ins Laͤger bracht.
                     				</p>
                  
                  <p>
                     Die Newſtaͤtter haben an dem ort da ſie den Todt ins Waſſer werffen/ eine hohe
                     					<br>Mauren auffgefuͤhrt/ vnnd ein Wachthauß dahin gebauwet/ daß ſich allzeit 200.
                     					<br>Muſquetirer darinn auffhalten koͤnnen/ auch ein Schußgattern durch daſſelbe
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904441">SUUB: 904441</a></div>
                  
                  <p>
                     Waſſer gericht/ ſo ein gut vnd jmmerwaͤrendes Ding iſt. Das Schleſiſch Volck
                     					<br>kompt heut im Laͤger an/ habẽ 9. ſtuͤck Geſchuͤtz bey ſich.
                     				</p>
                  </article>
               
               <article class="letter" id="a_1618_45_6">
                  
                  <h2>
                     Auß deß Gravenhage vom 6. Nouemb.
                     				</h2>
                  
                  <p>
                     Die Reformation zu Roterdam iſt gantz wol abgelauffen/ allda 3. Buͤrgermei-
                     					<br>ſter/ vnnd 17. Rathsverwandten abgeſetzt/ in mittelſt durch ein offentlich Placat
                     					<br>maͤnniglich bey Leibſtraff gebotten worden/ ſich ſtill vnd eingezogen zu halten/ vnd
                     					<br>niemand wegen Religion/ oder ſonſten mit Jniurioſen worten vnd wercken anzu-
                     					<br>greiffen/ vnd iſt eine Ordnung verleſen/ auff welche Stundt die Contra: vnnd Re
                     					<br>monſtranten in der groſſen Kirchen predigen ſollen.
                     				</p>
                  
                  <p>
                     Von dannen ſeindt S. Exc. nach Gouda verreiſt/ auch allda ſtattlich empfan-
                     					<br>gen worden/ Jn ſelbiger Statt ſind 10. Perſonen/ welche dieſe Newerungen ſehr
                     					<br>
                     <span class="aq">getrieben/</span> abgeſetzt/ in allẽ gute Ordnung geſtellt/ auch beyden theilen jr <span class="aq">exercitium</span>
                     <br>
                     <span class="aq">Religionis</span> zugelaſſen worden.
                     				</p>
                  
                  <p>
                     Jn dem <span class="aq">Synodo Prouinciali,</span> ſo zu Delfft gehalten worden/ ſeindt etliche Pre-
                     					<br>dicanten/ ſo mit forttreibung jrer Opinionen ſich zu weit verlauffen/ jhres Dienſts
                     					<br>entſetzt/ vnd noch etliche andere ſuſpendirt.
                     				</p>
                  
                  <p>
                     Der National Synodus ſol erſts tags zu Dortrecht angefangen werden/ ſinte-
                     					<br>mal auß den benachbarten Landen meiſten theils Theologen allbereit ankommen/
                     					<br>die vbrigen erwartet man taͤglich/ es ſcheint aber/ daß die auß Franckreich außblei-
                     					<br>ben werden.
                     				</p>
                  
                  <p>
                     Mit den Gefangenen ſtehet es noch in vorigen <span class="aq">terminis,</span> man helt aber darfuͤr/
                     					<br>daß der Proceß erſtes tags mit jnen ſoll fuͤrgenommen werden/ Herꝛ Barnefeld/
                     					<br>ſo nunmehr 71. Jahr alt/ ſoll ziemlich ſchwach ſeyn.
                     				</p>
                  </article>
               
               <article class="letter" id="a_1618_45_7">
                  
                  <h2>
                     Auß Ambſterdamb vom 7. Ditto.
                     				</h2>
                  
                  <p>
                     Freytags iſt S. Exc. zu Waſſer von Gouda allhie ankom̃en/ vberauß ſtattlich
                     					<br>empfangen vñ einbegleitet/ an der Pforten haben 600. Soldatẽ/ in der Statt vnd
                     					<br>auff den Bruͤcken/ auch 20. Fahnen Buͤrger in armis geſtanden/ von denen allen
                     					<br>
                     <span class="aq">ſalue</span> geſchoſſen worden.
                     				</p>
                  
                  <p>
                     Sambſtag haben S. Exc. den Magiſtrat von 36. Perſonen auffs Rahthauß
                     					<br>erfordert/ die alle abgedãckt/ doch hernacher/ auſſerhalb 7. darunter 2. Buͤrgermei-
                     					<br>ſter/ mit einem neuwen Eydt wider eyngeſetzt/ vnnd alles ſtill abgangen/ Sontags
                     					<br>ſeindt ſie mit Sloupen zu Waſſer durch die Statt gefahren/ vorgeſtern morgens
                     					<br>fruͤhe aber wider nach dem Hage verreiſt.
                     				</p>
                  </article>
               
               <article class="letter" id="a_1618_45_8">
                  
                  <h2>
                     Auß Coͤlln vom 13. Ditto.
                     				</h2>
                  
                  <p>
                     Es haben ſich nun etliche tage hero in hundert Stadiſcher Reuter im Fuͤrſten-
                     					<br>thumb Guͤlch/ in den Newburgiſchen Quartiren vnd Dorffern bilettiren laſſen/
                     					<br>den armen Vnterthanen mit Branntſchatzung/ abetz: vnd abnoͤtigung deß jrigen
                     					<br>groſſen Schaden zugefuͤgt/ vnd weiln erſchollen/ dz ſie zu Himmelgeiſt vber Rhein
                     					<br>ſetzen/ vnnd diſſeits mit den Vnterthanen ebenmaͤſſig procediren moͤchten/ hat
                     					<br>man auß der Guarniſon zu Duͤſſeldorff vngefaͤhr 200. Soldaten außgeſandt/ jr
                     					<br>Vorhaben zu verhindern.
                     				</p>
                  </article>
               </div>
            
            
            <div class="text-back">
               
               <p>
                  
                  <span class="g">ENDE</span>
                  </p>
               </div>
            
            
            </main>
      </div>
   </div>
   <footer style="text-align: center;">
      <div> Hier entsteht ein Footer.</div>
   </footer>
</html>