<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Jahrgang 1618, Ausgabe 42</title><link rel="preconnect" href="https://fonts.googleapis.com"/><link rel="preconnect" href="https://fonts.gstatic.com" crossorigin/><link href="https://fonts.googleapis.com/css2?family=Noto+Sans+Mono:wght@100..900&family=Noto+Sans:ital,wght@0,100..900;1,100..900&display=swap" rel="stylesheet"/>
      <link rel="stylesheet" href="https://cdn.jsdelivr.net/npm/purecss@3.0.0/build/pure-min.css" crossorigin="anonymous">
      <link rel="stylesheet" href="https://cdn.jsdelivr.net/npm/purecss@3.0.0/build/grids-responsive-min.css" crossorigin="anonymous">
      <link rel="stylesheet" href="css/calendar.css">
      <link rel="stylesheet" href="css/postzeitung.css">
   </head>
   <header id="site-header">
      <div><a href="home.html">Home</a></div>
      <div><a href="jahrg%C3%A4nge.html">Jahrgänge</a></div>
      <div><a>Register</a></div>
      <div><a>Visualisierungen</a></div>
   </header>
   <div class="page">
      <nav class="bar">
         <div class="breadcrumbs">
            <ol>
               <li><a href="jahrg%C3%A4nge.html">Jahrgänge</a></li>
               <li><a href="1618.html">1618</a></li>
               <li><a href="1618_42.html">Ausgabe 42</a></li>
            </ol>
         </div>
         <div class="navigation"><a href="1618_41.html" class="nav">&lt;</a><a href="1618_calendar.html" class="nav"> Kalender </a><a href="1618_43.html" class="nav">&gt;</a></div>
      </nav>
      <div class="content">
         <main class="text issue">
            
            
            
            <div class="text-front">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904425">SUUB: 904425</a></div>
               
               
               <h1 class="issue-nr">42.</h1>
               </div>
            <hr>
            
            <div class="text-body">
               
               <article class="letter" id="a_1618_42_1">
                  
                  <h2>
                     Aus Rohm vom 6. Octob. 1618.
                     				</h2>
                  
                  <p>
                     
                     <span class="in">V</span>On Neapoli wirdt geſchrieben/ daß im ſelben Koͤnigreich ein E-
                     					<br>dict publiciert ſeye/ darinnen die frembde Muͤnz/ oder dero Werth ſehr ge-
                     					<br>ringert wirdt/ vmb die Wechſel/ welche vber alle maſſen geſtiegen/ in eine
                     					<br>richtige Gleichheit zubringen/ vnd das ſich das Kriegsvolck auff die Galleren be-
                     					<br>finde/ vnd jr Verꝛuͤcken nach Meßina nicht confirmirt werde/ ſondern daß ſelbigē
                     					<br>
                     <span class="aq">Vice Re</span> dem <span class="aq">Don Ottavio d’ Arragona</span> zuentbotten hette/ daß er mit 16. Galle-
                     					<br>den deſſelbigen Koͤnigreichs wider nach Neapoli kehren ſolte/ woferꝛn er nicht ſchõ
                     					<br>ins Meer außgefahren were/ vnd das auß dieſer Vrſachen/ daß er vernōmen/ dz
                     					<br>der Vaſſa vnd Tuͤrckiſche General vff der See/ nach dem er verſtanden/ daß er dz
                     					<br>Koͤnigreich Neapolis/ wenn er dahin kōme/ mit aller Kriegspræparation vnnd
                     					<br>Notturfft wol verſehen wuͤrde finden/ reſoluirt haben ſoll/ ſich mit ſeiner Armada
                     					<br>zu retiriren.
                     				</p>
                  
                  <p>
                     Von Paris wirdt aviſirt/ daß der <span class="aq">Sig. Petregnani da Spello</span>, Anfaͤnger eines
                     					<br>newen ritterlichen Ordens daſelbſten ankommen were/ welcher ſich bemuͤhete/ al-
                     					<br>lerley Ritter in ſolchen Orden zu ziehen/ vmb wider die Vnglaubige zuziehen/ vnd
                     					<br>daß er vom Hertzogen von Nevers beherbergt/ vnd fauoriſirt wuͤrde/ welcher mit
                     					<br>dē <span class="aq">Duca die Rotelin</span> ſeinem erſt gebornen in Champagnien verreiſet war/ vmb ihne
                     					<br>zum Gubernatorn ſelbiger Provincien nach ſeinem Todt zuthun rekognoſciren/
                     					<br>vnnd daß der Koͤnig in Frankreich den <span class="aq">Duca die Longauilla</span> nach Hof beruffen
                     					<br>habe/ weiſen Jhre May. den Streit zwiſchen ihme vnd den Bernern zu accommo-
                     					<br>diren auff. ſich genommen.
                     				</p>
                  </article>
               
               <article class="letter" id="a_1618_42_2">
                  
                  <h2>
                     Aus Venedig vom 12. Ditto.
                     				</h2>
                  
                  <p>
                     Von Meylandt wirdt vom 3. diß geſchrieben/ daß die Trentiniſche Soldaten
                     					<br>faſt alle ſchon ab/ vnnd nach Hauß gezogen ſeyen/ wie auch jhr Colonell Madru-
                     					<br>cius gethan/ vnd daß auch die Wallonen abgedanckt weren/ vnd inſonderheit den
                     					<br>Reuttern/ ſo in Nouarꝛa gelegen/ vnnd das zu <span class="aq">Cremona Logament</span> fuͤr 400.
                     					<br>Walonnen von der Ordinari Beſatzung zubereit wuͤrde/ Item/ daß etliche abge-
                     					<br>danckte Wallonen ſich nach Turino/ jhren Dienſt dem Hertzogen von Savoia
                     					<br>anzubieten begeben/ von welchem Hertzogen noch niemand zu Milano erſchienen/
                     					<br>das jenige ſo noch zu vollnziehen/ ins Werck zurichten/ weilen ſelbiger Hertzog al-
                     					<br>les ſuchte/ auffzuziehen/ vnd ſeine Sachen zubefuͤrdern.
                     				</p>
                  
                  <p>
                     Auß den Graubuͤnden verlaut/ daß man habe angefangen den Berg der auff
                     					<br>die Statt Pliure gefallen/ zuraumen/ aber daß ein ſo groſſer Geſtanck heraus kaͤ-
                     					<br>me/ daß viel daruon kranck wuͤrden/ vnd wider daruon ziehen muͤſſen/ aber vmbs
                     					<br>Gewinns willen andere an jre Statt tretteten.
                     				</p>
                  
                  <p>
                     Von Conſtantinopel wird ferner auiſirt/ daß ein Turnier/ ſo daſelbſt auß Per-
                     					<br>ſia ankommen Zeitung bracht/ daß das Ottomaniſche oder Tuͤrkiſche Heer ſich
                     					<br>nicht weit von der Perſianer Heer befinde/ vnd daß ſie Vorhabens weren/ einan-
                     					<br>der ein Generalſchlacht zuliefern/ derowegen die Tuͤrcken zu Conſtantinopel jhre
                     					<br>Gebet/ vmb den Sieg zuerhalten fleiſſig anhielten/ vnnd daß die Perſianer durch
                     					<br>Einfall in deß groſſen CamsLandt mercklichen Schaden gethan hetten/ auß Vr-
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904426">SUUB: 904426</a></div>
                  
                  <p>
                     ſachen/ daß derſelbige Cam auff Anhalten deß Tuͤrckens ſich feindtlich gegen jnen
                     					<br>erzeigt habe/ Jtem/ daß an der Porta od Tuͤrckiſchen Hofe ein Ambaſſad. auß
                     					<br>Polen ankommen/ deß Verlauffs halben/ ſo ſich mit den Coſaggen zugetragen/
                     					<br>Handlung zupflegen/ welche newlich auff dem ſchwarzen Meer 7. Tuͤrckiſcher
                     					<br>Galleren genommen hatten.
                     				</p>
                  
                  <p>
                     Mit den Vaſellen oder Schiffen/ ſo newlich aus Leuante kommen/ vernimpt
                     					<br>man/ daß die Venediſche Armada ſich jetziger Zeit zu Corfu befinde/ vmb vff der
                     					<br>Tuͤrckiſch- vnd Spaniſchen Armada fuͤrnemen gut Acht zunemen.
                     				</p>
                  
                  <p>
                     Allhier zu Venedig ruͤſten ſich viel Capitain vnnd andere Soldaten/ vmb fuͤr
                     					<br>
                     <span class="aq">Venturieri</span> nach deß Keyſers Lager in Boͤhmen zu ziehen/ vnnd inſonderheit <span class="aq">Don</span>
                     <br>
                     <span class="aq">Coſimus Vrſinus</span>, der Herrſchafft Venedig beſtellter/ der von derſelben darzu Er-
                     					<br>laubnus erlangt hat.
                     				</p>
                  </article>
               
               <article class="letter" id="a_1618_42_3">
                  
                  <h2>
                     Aus Wien vom 11. Ditto.
                     				</h2>
                  
                  <p>
                     Vor 8.Tagen iſt der Keyſ. Amb. Herꝛ Ludwig von Mollart mit dē <span class="aq">Gratiano</span>
                     <br>nach Conſtantinopel abgefertigt worden/ der hat den Abendt zuvor nach gehalt-
                     					<br>nem Pancket ſtaͤts auff ſeinem neuwerbawten Schiff vor ſeinem Loſament die
                     					<br>Trommeten vnd Heerpauckē gehen laſſen/ folgendes Tags Herꝛn Gratiano nach-
                     					<br>gefolgt. Sonſten iſt man mit den Boͤhmen ein Frieden zuſchlieſſen willens/ wie
                     					<br>dann die Reſolution/ ſo Jhre May. den Boͤhmiſchen Geſandten ertheilt/ dahin
                     					<br>gehet/ nemlich daß man zu Vollziehung deſſen/ die Boͤhmen jhres letzt gethanen
                     					<br>Schreiben erbietens erinnern/ vnd Jhre Churf. Gn. zu Sachſen ſelbſten/ wie der
                     					<br>Fried mit deß Authoritet zuſchlieſſen/ Conditiones fuͤrſchlagen ſoll/ vnnd iſt der
                     					<br>Boͤhmen Begeren/ erſtlich ein general<span class="aq"> Amniſtia</span>, 2 die Verſicherungs jrer Pri-
                     					<br>vilegien/ vnd ſonderlich der Religion/ vnd zum 3. das Keyſ. Volck auß dem Landt
                     					<br>zufuͤhren/ dagegen kompt jnen noch taͤglich mehr Volck zu/ welches bey jhen kei-
                     					<br>nem Frieden gleich ſiehet.
                     				</p>
                  
                  <p>
                     Allhier hat ſich ein Polniſcher Cavallier Ratziuil gennnt/ bey Hoff praͤſentirt/
                     					<br>welcher Jhrer May. wider die Rebellen in Boͤheimb in 4000. Coſaggen Huͤlff
                     					<br>zuſchicken ſich offerirt haben ſolle/ ſonſten iſt <span class="aq">Don Balth.</span> vnd <span class="aq">Colaldo,</span> wie auch
                     					<br>die Mehreriſchen Geſandten noch allhie.
                     				</p>
                  
                  <p>
                     Die Euangeliſche Landtſtaͤndt allhie haben geſtern vnnd heut in die 60. ſtarck
                     					<br>vmb Audienz angehalten/ als ihnen aber ſolche abgeſchlagen/ vnnd auff kuͤnftige
                     					<br>Zeit verſchoben werden woͤllen/ Jhrer May.durch den obriſten Caͤmmerer ſagen
                     					<br>laſſen/ die Noht ſeye zu groß/ koͤnnen nicht lenger erwarten/ welches Jhre Mayeſt.
                     					<br>hoch empfunden/ vnnd den Staͤnden verweiſen laſſen/ ſie hetten ſich ſolches nicht
                     					<br>verſehen/ daß ſie mit einem ſolchen <span class="aq">Impetu</span> in Jhr May. ſetzen ſolten/ woͤllen jnen
                     					<br>noch ein Reſolution geben/ welches aber noch nicht erfolgt/ wanns nicht geſchicht/
                     					<br>woͤllen die 3. Euangeliſche Staͤndt mit Weib/ Kindt vnnd groſſem Geſchrey auff
                     					<br>den Burgplatz Jhrer May. eine Fußfall thun/ die Publication der Capitulation/
                     					<br>ſo ſchon 8. Jahr auffgeſchoben wird/ neben Abſchaffung jrer <span class="aq">grauaminum</span> bitten/
                     					<br>den Erfolg gibt die Zeit.
                     				</p>
                  
                  <p>
                     Die Keyſ. vnnd Boͤhmen ſeynd im Laͤger wider an einander geweſen/ daruͤber
                     					<br>der Keyſ. in 70. der Boͤhmen aber in 20. geblieben.
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904427">SUUB: 904427</a></div>
                  </article>
               
               <article class="letter" id="a_1618_42_4">
                  
                  <h2>
                     Auß Prag vom 14. Ditto.
                     				</h2>
                  
                  <p>
                     Dieſer Tagen ſeynd die Geſandten/ ſo zu Chur Brandenburg geſchickt wor-
                     					<br>den/ mit gutem <span class="aq">contento</span> wider allhero gelangt/ ſo kommen die Soldaten Hauf-
                     					<br>fen weiß herb/ vnd ſeynd 5. Corneten Herꝛn von <span class="aq">Dona</span> gehoͤrig/ gemuſtert/ vnd
                     					<br>ins Laͤger geſchickt worden/ ſo erwart man auch darzu 2. Corneten/ die ſchon im
                     					<br>Anzug/ ſo hernach geſchickt werden ſollen/ es ſeynd auch noch vff 2. Regiment
                     					<br>Volcks Beſtallungs heraus kommen/ vnd ſolle hergegen das Bawersvolck ab-
                     					<br>gedanckt/ vnd nach Hauß gelaſſen werden/ ſonſtē thut man die Schleſiſche Huͤlff
                     					<br>auch erwarten/ daß alſo einem ſchlechten Frieden gleich ſiehet.
                     				</p>
                  
                  <p>
                     Donnerſtags haben die 5. Faͤhnlen deß Obriſten Tſcherodin zum zum Regiment
                     					<br>ſchweren muͤſſen/ daruon ſollen morgen 3. Faͤhnlein dem Laͤger zu geſchickt werdē/
                     					<br>vnd ſollen die andere dieſe Wochen auch folgen.
                     				</p>
                  
                  <p>
                     Sonſſen iſt der Graff von Mansfelt/ ſo noch vor Pilſen ligt/ von den Herꝛn
                     					<br>Staͤnden bereit das 4. mal mit ſtarker Vermahnung bey der Statt abzlaſſen/
                     					<br>vnd vermoͤg gegebener Ordinantz an jetzo vff die Herrſchafft Crumau zu/ (weilen
                     					<br>es mit ſelbigen auch mißlich ſtehen wil) mit dem Volck zueylen/ erſucht/ von deme
                     					<br>aber nur Antwort geben worden/ er laſſe von ſelbiger Statt ohne Rechnung ſei-
                     					<br>nes von jnen erſchoſſenen Leuthenants nit abe/ wolte ehe gar wider zuruͤck ziehē.
                     				</p>
                  
                  <p>
                     Jetzt vernimpt man von Pilſen ferꝛner/ daß der Graff von Mansfeldt ſelbige
                     					<br>Statt hart belaͤgert/ alſo/ daß ſich die darinn nicht ſehen oder hoͤren doͤrffen laſſen/
                     					<br>die ſollen bereit fuͤr die Pluͤnderung dem Graffen etlich 1000. fl. vnnd jedem Sol-
                     					<br>daten einen Monat Soldt zu bezahlen anerbotten haben.
                     				</p>
                  </article>
               
               <article class="letter" id="a_1618_42_5">
                  
                  <h2>
                     Auß deß Gravenhage vom 16. Ditto.
                     				</h2>
                  
                  <p>
                     Wir haben auß Frankreich/ daß ob wol der Herꝛn Staden Amb. zu Hof ſtarck
                     					<br>angehalten/ daß etliche Theologen von dannen auff dem Synodo allhier zu Landt
                     					<br>moͤchten compariren/ da doch ſolches all noch nicht reſoluirt/ doch ſolle erſtes Ta-
                     					<br>ges daruͤber diſponirt werden/ Sonſten hat man auß Spania/ daß daſelbſten etli-
                     					<br>che/ ſo ein boͤß Geſchrey außgeſtrewet/ als ſolte der Koͤnig in Frankeich ſeine Ge-
                     					<br>mahlin nicht wol halten/ vnd vber Jhrer May. Regierung vbel geſprochen/ vff be-
                     					<br>ſchehenes Anklagen deß Franzoͤſiſchen Amb. in Hafftung genommen ſeynd/ vnnd
                     					<br>wol hart geſtrafft moͤchten werden.
                     				</p>
                  
                  <p>
                     Der <span class="aq">Conte de Lemos</span> deß Jtalianiſchen Rats Praͤſident iſt auch wichtiger
                     					<br>Vrſachen halber ſeines Dienſts entſetzt/ vnd vom Hofe abgeſchafft.
                     				</p>
                  
                  <p>
                     Zu Paris war ein Tuͤrckiſcher Chiaus arriuirt/ vmb ſeines newen Tuͤrckiſchen
                     					<br>Keyſers Aſſumption an zudienen/ vndd den Frieden mit der Cron Frankreich zu
                     					<br>confirmiren/ aber wuͤrde ſchlecht gehalten/ vnd ſolle ehiſt mit der Verehrung von
                     					<br>eine guͤldine Ketten abgefertigt werden/ ſolle zu gedachtem Ende auch nach En-
                     					<br>gellandt/ vnd allhero kommen.
                     				</p>
                  
                  <p>
                     Belangendt vnſere Sachen allhier/ die Herꝛn Commiſſarien haben ſeyther
                     					<br>juͤngſt die bewuſte Gefangene nit weiter vnterſucht/ ſo ſeynd vber die Bekandtnuß
                     					<br>vom <span class="aq">Grotio</span> noch mehr Sachen an Tage kommen/ aber es wird alles biß zu ſeiner
                     					<br>zeit gar geheim gehalten/ es verlaut/ wenn die Verſamblung der Herꝛn Staden
                     					<br>von Hollandt/ die jetzt angefangen/ geendigt ſollen ſeynd/ daß der Sententz oder vr-
                     					<br>theil vber die gemelte Gefangene auch außgeſprochen ſolle werden/ vñ daß der Ad-
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904428">SUUB: 904428</a></div>
                  
                  <p>
                     vocat Barnefeldt dieſe kuͤnfftige Wochen fuͤr die gemelte Herꝛen von Hollandt
                     					<br>(auff welche er ſich berufft) examinirt ſolle werden.
                     				</p>
                  
                  <p>
                     Als man dieſe Tagen auß Barnefeldts Garten/ jhme mit dem Eſſen etliche
                     					<br>Birn bracht/ vnter welchē ein gar ſchoͤn/ darinnen ein Federkiel mit einem Brieff-
                     					<br>lein/ in geweſen/ iſt doch nit auffgeſchitten/ noch verſucht worden/ vnnd dieſelbe
                     					<br>hernach wider mit einander außgekommen/ daruͤber der Sargant von der Wacht
                     					<br>dieſe ſchoͤne Birn geſehen/ nam die auß der Schuͤſſel/ darinnen er den Kiel mit dē
                     					<br>Briefflein gefunden/ vnnd als bald an die Herꝛn Kommiſſarien preſentirt/ die/
                     					<br>welche darauff alsbald ordinirt/ daß man hinfuͤrter auff die Eſſenſpeiß gut Ach-
                     					<br>tung geben ſolle.
                     				</p>
                  
                  <p>
                     Nach deme der Herr Prinz zu Vranien dieſe Tagen in Northollandt in etli-
                     					<br>chen Staͤtten mit der Reformation der Magiſtraten etliche abgeſetzt/ vnd andere
                     					<br>hat angenommen/ wie dann zu Horn/ Medenblick/ vnnd verſchienen Donnerſtag
                     					<br>auch zu Alckmar geſchehen iſt. So iſt gedachter Prinz folgenden Freytags mor-
                     					<br>gens von dannen vffgebrochen/ vnd denſelben Abendt allhier arriuirt/ ohne die von
                     					<br>Harlem/ Leyden/ Rotterdam vnd Gouda fuͤr dißmal zu woͤllen beſuchen/ es leſ-
                     					<br>ſet ſich anſehen/ daß auff ein andere Weiſe gegen ihnen ſolle procedirt werden.
                     				</p>
                  </article>
               
               <article class="letter" id="a_1618_42_6">
                  
                  <h2>
                     Auß Ambſterdamb vom 17. Ditto.
                     				</h2>
                  
                  <p>
                     Die Herrn deputirten dieſer Statt ſeynd verſchienen Freytags von hier nach
                     					<br>dem Haag verreiſt/ dieweil die Verſamblung der Herrn Staden general vnd der
                     					<br>Staͤtten bey den anderen ſind/ ſollen von wichtigen Sachen tractiren.
                     				</p>
                  
                  <p>
                     Auff Dato iſt allhierdurch Befelch der Herꝛn Staden General vom Raht-
                     					<br>hauß publicirt/ daß auff morgen ein allgemein Bettag in dieſen vnierten Provin-
                     					<br>tzien ſolte gehalten werden/ zu dem Ende/ daß Gott woͤlle verleihen/ daß der anſte-
                     					<br>hende Synodus Nationalis, welcher auff 1. Novemb. in der Statt Dordrecht ſol-
                     					<br>le gehalten werden/ einen guten Fortgang gewinne/ auch fried vnd Einigkeit fol-
                     					<br>gen moͤge.
                     					<br>Staͤtten bey den anderen ſind/ ſollen von wichtigen Sachen tractiren.
                     				</p>
                  
                  <p>
                     Die Oſt Jndiſche Companien in dieſer Provintzien/ fangen jetzt ſtarck an zu-
                     					<br>ruͤſten die 11. Schiff die nach Oſt Jndien ſollen/ nemblih 6. von hier/ 2. von Horn
                     					<br>vnd Enckhuiſen/ 1. von Rotterdamb/ vnd 2. auß Seelandt/ ſeynd alle groſſe Schiff
                     					<br>von 4. 5. vnd 600. Laſten/ vnnd vmb ſolche zu prouiandiren werden vnder andern
                     					<br>allhier 700. Ochſen geſchlagen/ ſo nimpt man auch taͤglich viel Bodtsgeſellen an/
                     					<br>in kuͤnftigen Monat ſollen auch die Soldaten angenommen werden.
                     					<br>gen moͤge.
                     				</p>
                  
                  <p>
                     Von Utrecht vernemen wir/ daß der Procurator General mit etliche Depu-
                     					<br>tirten der Herꝛn General Staden daſelbſten die vergangene Wochē geweſen ſind/
                     					<br>vmb auff etliche Fragen den Gub. daſelbſten zu examinieren/ ohne daß man noch
                     					<br>nicht kan wiſſen/ was es ſeye/ man meinet/ er habe Wiſſentſchafft gehabt/ von wegē
                     					<br>der Vnruhe/ die juͤngſt zu Vtrecht durch die Wartgelder vnnd andere ſolle ange-
                     					<br>ſtellt ſeyn worden/ in mittelſt ſollen ſich 2. vo den Vtrechtiſchen Staden abſen-
                     					<br>tirt haben/ dieweil man jhnen in etlichen Sachen Verdacht gehalten hat.
                     				</p>
                  </article>
               
               <article class="letter" id="a_1618_42_7">
                  
                  <h2>
                     Aus Coͤlln den 23 Ditto.
                     				</h2>
                  
                  <p>
                     Dieſer Orten iſt wenig ſchrifftliches/ allein kommen allhier taͤglich viel Solda-
                     					<br>ten an/ ſo in Jtalien abgedanckt worden/ daruͤber man ſich verwundert/ ſintemal
                     					<br>Jhre Keyſ May. Volcks vonnoͤten haben ſolle.
                     				</p>
                  </article>
               </div>
            
            
            <div class="text-back">
               
               <p>
                  
                  <span class="g">ENDE</span>
                  </p>
               </div>
            
            
            </main>
      </div>
   </div>
   <footer style="text-align: center;">
      <div> Hier entsteht ein Footer.</div>
   </footer>
</html>