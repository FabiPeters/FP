<!DOCTYPE HTML>
<html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Jahrgang 1618, Ausgabe 21</title><link rel="preconnect" href="https://fonts.googleapis.com"/><link rel="preconnect" href="https://fonts.gstatic.com" crossorigin/><link href="https://fonts.googleapis.com/css2?family=Noto+Sans+Mono:wght@100..900&family=Noto+Sans:ital,wght@0,100..900;1,100..900&display=swap" rel="stylesheet"/>
      <link rel="stylesheet" href="https://cdn.jsdelivr.net/npm/purecss@3.0.0/build/pure-min.css" crossorigin="anonymous">
      <link rel="stylesheet" href="https://cdn.jsdelivr.net/npm/purecss@3.0.0/build/grids-responsive-min.css" crossorigin="anonymous">
      <link rel="stylesheet" href="css/calendar.css">
      <link rel="stylesheet" href="css/postzeitung.css">
   </head>
   <header id="site-header">
      <div><a href="home.html">Home</a></div>
      <div><a href="jahrg%C3%A4nge.html">Jahrgänge</a></div>
      <div><a>Register</a></div>
      <div><a>Visualisierungen</a></div>
   </header>
   <div class="page">
      <nav class="bar">
         <div class="breadcrumbs">
            <ol>
               <li><a href="jahrg%C3%A4nge.html">Jahrgänge</a></li>
               <li><a href="1618.html">1618</a></li>
               <li><a href="1618_21.html">Ausgabe 21</a></li>
            </ol>
         </div>
         <div class="navigation"><a href="1618_16.html" class="nav">&lt;</a><a href="1618_calendar.html" class="nav"> Kalender </a><a href="1618_22.html" class="nav">&gt;</a></div>
      </nav>
      <div class="content">
         <main class="text issue">
            
            
            
            <div class="text-front">
               
               <div class="page-number"><a href="https://brema.suub.uni-bremen.de/zeitungen17/periodical/zoom/904389">SUUB: 904389</a></div>
               
               
               <h1 class="issue-nr">21.</h1>
               </div>
            <hr>
            
            <div class="text-body">
               
               <article class="letter" id="a_1618_21_1">
                  
                  <h2>
                     Auß Rom/ vom 12. Maij/ Anno 1618.
                     				</h2>
                  
                  <p>
                     
                     <span class="in">D</span>Er Vice Re zu Neapoli hat auff ſein newe Galleon in 80. Stuͤck
                     					<br>newgegoſſen/ ſetzē laſſen/ der bemuͤhet ſich ſtarck/ die Armada voͤllig zuſtaf-
                     					<br>firen/ hat auch die Obriſte vnd Befehlshaber dieſer Armada zu Gaſt ge-
                     					<br>halten/ ſo ſind auch wider 4. mit Soldaten beladene Galleonen auß Spania ange-
                     					<br>langt/ es hat auch der <span class="aq">Don Ott. d’ Arragona</span> eine Corſariſche Tuͤrckiſche Vaſel-
                     					<br>len/ darob 30. Stuͤck Geſchuͤtz/ vnd etliche Tuͤrckiſche Schlauen <span class="aq">dem Vice</span> Re ver-
                     					<br>ehret weil auch Brieff auß Spania angelangt/ daß Michael Vais Sachen/ bey
                     					<br>dem Gericht weiter nicht nachzuforſchen/ alſo iſt man ehiſt zu Neapoli ſeiner ge-
                     					<br>wertig.
                     				</p>
                  
                  <p>
                     Brieffe auß Palermo in Sicilia melden/ daß 8. wohl armierte Galleonen/ welche
                     					<br>ſonderbaren Herren allda gehoͤrig/ nach Leuante abgeſegelt/ derſelbe <span class="aq">Vice Re</span> hat
                     					<br>denen von Malta vergoͤnnet/ 3000. Soldaten auff Spaniſche Bezahlung zur
                     					<br>Huͤlffe ſelbiger Jnſul anzunemmen/ weil man beſorget/ daß die Tuͤrckiſche Arma-
                     					<br>da daſelbſten einzufallen/ willens/ hat auch einen fuͤrnemmen Herren in die Meer-
                     					<br>Staͤtte geſchickt/ wie ſolche verſehen/ zu beſichtigen.
                     				</p>
                  
                  <p>
                     Zu Neapoli iſt der <span class="aq">Duca de Coreſcho,</span> der Coſacken General/ ſo auß dem
                     					<br>Thurn deß Schwartzen Meers entrunnen/ angelangt/ welchem der <span class="aq">Vice Re</span> viel
                     					<br>Ehre bewieſen/ etliche Præſenten/ vnd darunter ein ſchoͤnes Schwerdt mit Edel-
                     					<br>geſtein verſetzet/ verehret.
                     				</p>
                  
                  <p>
                     Im <span class="aq">Porto d' Alicanta,</span> ſind 8. Hollaͤndiſche Vaſellen/ ſo gegē Algieri geſtreifft/
                     					<br>wider eingelauffen/ die zeigen an/ daß ſie weder die Galleren/ noch die Guͤter ſo
                     dar-
                     					<br>ob geweſen/ vnd die Corſaren erobert/ bekommen moͤgen/ allein hetten ſie 80. Moh-
                     					<br>ren gegen ſo viel Hollaͤnder außgewechſelt/ durch welches dann die Tregua gebro-
                     					<br>chen/ ſeyen̅ derowegen bedacht mit einer groͤſſern Macht ſich wider die Corſaren zu
                     					<br>rechen außgefahren/ ſonſten ſolle die Neapolitaniſche Armada auch wider Aligley
                     					<br>angeſehen ſeyn/ vnd vber 100. Segel ſtarck/ wider dieſes Ort ehiſt abfahren.
                     				</p>
                  </article>
               
               <article class="letter" id="a_1618_21_2">
                  
                  <h2>
                     Auß Venedig/ vom 18. Ditto.
                     				</h2>
                  
                  <p>
                     Montags iſt hieſiger Hertzog zur Erden beſtettiget/ vnd Donnerſtags durch die
                     					<br>4. Herren der <span class="aq">Seren. Antonio Priuli Caualier &amp; Procurator,</span> ſo jetzt <span class="aq">Comiſſa-</span>
                     <br>
                     <span class="aq">rius</span> auff den Friauliſchen Grentzen geweſen/ mit groſſem Frolocken der gantzen
                     					<br>Statt/ zum Hertzogen erwehlet worden.
                     				</p>
                  
                  <p>
                     Der Meylaͤndiſche Gubern. hat etliche Compagnia Pferdte nach Vercelli ge-  
                     					<br>ſchickt/ alle Munition vnd Geſchuͤtz von Vercelli nach Navarra zu begleiten/ vnd
                     					<br>thut der Savoier der voͤlligen Einraumung Vercelli/ taͤglich erwarten/ ſo haben
                     					<br>auch die von Voghera/ jhrem Marcheſe den newen Eydt mit groſſen Frewden ge-
                     					<br>leiſtet/ weil er wider in ſein Poſſeß kommen.
                     				</p>
                  
                  <p>
                     Zu Marſilia ſind bereit 53. Galleren vnd Galleonen auß Hollandt angelangt/
                     					<br>zu deß Koͤnigs in Franckreich Armada zu ſtoſſen/ allda iſt ein ſequeſtrirte Galleren
                     					<br>ſo von den Toſcaniſchen Corſariſchen Vaſellen abgenommen/ von Liuorno an-
                     					<br>kommen/ dahero gute Hoffnung/ zu Vergleichung der bewuſten Differenz vor-
                     					<br>handen.
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904390">SUUB: 904390</a></div>
                  
                  <p>
                     Die 300. abgefuͤhrte Soldaten von Oneglia/ haben ſelbiges Ort ſehr verwuͤſ<span class="supplied">t</span>
                     <br>dargegen hat der Savoier fuͤnff Fahnen Soldaten/ ſolche zu gebrauchen/ dahi<span class="supplied">n</span>
                     <br>geſchickt.
                     				</p>
                  
                  <p>
                     Jn Lombardia ſind durch Graubuͤnden etliche Teutſche Pferdt vnd Soldaten
                     					<br>ſo im Meylaͤndiſchen Stado vnd Savoia abgedancket worden/ fuͤr die Venedige<span class="supplied">r</span>
                     <br>ankommen.
                     				</p>
                  
                  <p>
                     Conſtantinopolitaniſche Brieffe berichten/ der Soldan habe dem Primo <span class="aq">Ve<span class="supplied">ne-</span>
                        </span>
                     <br>
                     <span class="aq">zier</span> zugeſchrieben/ alle ſein Volck wider zu verſamblen/ vnd ſich dem Perſianer zu
                     					<br>widerſetzen/ auch einen newen Geſandten wegen eines Friedens/ in jhme zu ſen<span class="supplied">-</span>
                     <br>den.
                     				</p>
                  </article>
               
               <article class="letter" id="a_1618_21_3">
                  
                  <h2>
                     Auß Lyon/ vom 13. Ditto.
                     				</h2>
                  
                  <p>
                     Pariſer Brieffe melden/ der Koͤnig were ſehr wol auff/ vnd ob wol etliche Diff<span class="supplied">e-</span>
                     <br>rentz vntertheils Herren geweſen/ ſeye es doch wider geſtillet worden. Sonſten ſ<span class="supplied">oll</span>
                     <br>man dem <span class="aq">Monſ. Ladighera,</span> das Conneſtablampt ſampt dem Schwerdt ſpendir<span class="supplied">t</span>
                     <br>haben/ im Fall er Catholiſire. Die Jeſuiter werden aller Orten eingeſetzt/ vnd w<span class="supplied">ill</span>
                     <br>jhre May einmal haben/ daß ſein Arreſt vom <span class="aq">Conſeil. d'Eſtat</span> fortgehen/ vnd all
                     					<br>dargegen widerige Decret reuocirt werden.
                     				</p>
                  
                  <p>
                     Der Genueſiſche Amb bleibet noch arreſtirt/ vund die Florentiniſche Sache<span class="supplied">n</span>
                     <br>vneroͤrtert/ doch wirdt guter Vergleich verhoffet.
                     				</p>
                  </article>
               
               <article class="letter" id="a_1618_21_4">
                  
                  <h2>
                     Auß Regenſpurg/ vom 21. Ditto.
                     				</h2>
                  
                  <p>
                     Der Churfuͤrſten Tag ſol auff 6. Wochen verſchobẽ ſeyn/ von dem Marſchall
                     					<br>von Pappenheim/ befindet ſich allein der Fuhrirer allhie/ der hat Schreiben von ſe<span class="supplied">y-</span>
                     <br>nem Herren/ daß er ehe nicht erſcheine/ es ſeyen dañ die Fuͤrſten vorhanden/ wege<span class="supplied">n</span>
                     <br>ChurSachſen iſt der Einkauffer/ Fuhrirer/ Koch/ Zahl. vnnd Hoffmeiſter/ ſam<span class="supplied">pt</span>
                     <br>jhren Dienern allhier/ die laſſen in jhren Quartiren die Haͤuſer ſtattlich zuſamm<span class="supplied">en</span>
                     <br>ordnen vnd brechen/ aber ChurCoͤlln den Hoff: vnd Zahlmeiſter/ Fuhrirer/ vnd <span class="supplied">et-</span>
                     <br>liche Koͤche/ ſampt dero Dienern/ vnd 8. Roß allhier. Sonſten hat hieſiger Rat
                     					<br>die Buͤrgerſchafft muſtern laſſen/ dieſelbige auff vorſtehenden Churfuͤrſten <span class="supplied">T</span>ag
                     					<br>zum Einzug zu gebrauchen. Kuͤnfftige Wochen ſolle die Ordnung wegen der Laͤ<span class="gap">[…]</span>
                     <br>vnd Gewaͤlber/ auch vorgenommen werden/ vnd gleich dieſe Stunde iſt von Ch<span class="supplied">ur</span>
                     <br>Meintz/ auch ein Schiff mit viel Sachen vnd Dienern ankommen.
                     				</p>
                  </article>
               
               <article class="letter" id="a_1618_21_5">
                  
                  <h2>
                     Auß Preßburg/ vom 13. Ditto.
                     				</h2>
                  
                  <p>
                     Demnach die Hungarn jhre vorgeſchlagene Conditiones etlicher maſſen lit<span class="supplied">-</span>
                     <br>tirt/ jhre Koͤn. W. ſich auch was weiters herauß gelaſſen/ vnnd in dero <span class="aq">Replica</span>
                     <span class="supplied">den</span>
                     <br>Staͤndten verſprochen/ jren <span class="aq">Grauaminibus</span> vor der Croͤnung/ ſo viel moͤglich/
                     					<br>zuhelffen/ auch jre alte <span class="aq">Priuilegia,</span> was jre Keys. M. vor dieſem/ vor vnnd nach
                     					<br>Croͤnung verſprochen/ ebenfalls confirmiren/ vnnd alles / wie ſie dem Koͤnigre<span class="supplied">rich</span>
                     <br>Beheimb vor dero Croͤnung verſprochen/ beſtettigen woͤllen/ alſo iſt es nunm<span class="supplied">ehr</span>
                     <br>richtig/ vnd ſol die Election morgen geſchehen/ vnd gleich darauff ein <span class="aq">Palatinus</span>
                     <br>wehlet werden.
                     				</p>
                  </article>
               
               <article class="letter" id="a_1618_21_6">
                  
                  <h2>
                     Auß Wien/ vom 16. Ditto.
                     				</h2>
                  
                  <p>
                     Geſtern vmb 9. Uhr vor Mittag/ iſt es wegen Election deß Koͤnigs Ferdina<span class="supplied">nd</span>
                     <br>vnd mit den Hungariſchen Landt Staͤndten/ alles zu einem guten Ende komm<span class="supplied">en</span>
                     <br>indem der Koͤnig auff 17. <span class="aq">Conditiones</span> ſeinen Conſentz geben/ nach Mittag iſ<span class="supplied">t</span>
                     </p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904391">SUUB: 904391</a></div>
                  
                  <p>
                     Aſſecuration gefertiget/ vmb 3. Vhren proclamirt/ vnd alſo angeſtellet/ daß heutt
                     					<br>vor Mittag die Election jhre May. <span class="aq">ſolenniter</span> gehalten/ vnd das groß Geſchuͤtz
                     					<br>loß gebrant worden.
                     				</p>
                  
                  <p>
                     Die newe Tuͤrckiſche Bottſchafft hat ferꝛner ein Creditiff vbergeben/ vnd da-
                     					<br>rinnen erſtlich begehret/ ſie die Bottſchafft wider gnaͤdigſt zu erlaſſen. Zum andern
                     					<br>einen andern Oratorn mit annemlichen Preſenten abzufertigen/ zum dritten/ den
                     					<br>heilſamen Frieden zu erhalten/ zum vierdten/ die bißhero gewaͤhrte Vnruhen/ ſo
                     					<br>ſich in den Graͤntzen befinden abzuſtellen. Sonſten iſt wegen der 60. Doͤrffer der
                     					<br>Tax dahin geſchloſſen/ daß ſie den jaͤhrlichen Tribut vor alles 4000. fl. erlegen
                     ſol
                     					<br>len/ ob es aber von demſelben gelaſſen werden wirdt/ gibt die zeit.
                     				</p>
                  
                  <p>
                     Der <span class="aq">Haſſan Baſſa</span> hat den Bethlehem Gabor durch Schreiben zur Beſtaͤndig
                     					<br>keit ermahnet/ die mit dem verſtorben Tuͤrckiſchen Keyſer auffgerichte Buͤndtnuß
                     					<br>zu erhalten/ vnd mit dem jetzigen zu confirmiren/ welches er zu thun verſprochen/
                     					<br>doch daß man im 40000. Tartern zuſchicke/ dann er ſelbſt auch ſo viel haben wer-
                     					<br>de/ ſein Jntent ehiſt fuͤrzunemmen.
                     				</p>
                  
                  <p>
                     Der Koͤnig in Spania hat 200000. Chronen herauß geordtnet/ zu was endt/
                     					<br>iſt vnbewuſt/ darauff man 50000. Chronen zu anticipiren vorhabens.
                     				</p>
                  </article>
               
               <article class="letter" id="a_1618_21_7">
                  
                  <h2>
                     Auß Prag den 21. Ditto.
                     </h2>
                  
                  <p>
                     Brieff auß Preßlaw meldẽ/ der Hertzog võ Prig ſampt ſeinẽ Bruder ſeyen von
                     					<br>der Liegnitz allda ankommen/ welche ſelbige Buͤrger mit 100. Pferdten einbegleitet.
                     					<br>Dahero nach dem Fuͤrſten Recht noch wol ein Fuͤrſtentag moͤchte gehalten werden/
                     					<br>die dann Herr Hannibalde Freyherꝛ von Dhona ſampt Herꝛ D. Titelanten/ als
                     					<br>Keys. Commiſſarien/ ſich auch allda befinden/ ein Propoſition zu thun.
                     				</p>
                  
                  <p>
                     Auß Littaw hat man/ daß der junge Polniſche Printz mit den Moſcowittern ein
                     					<br>Stillſtandt biß auff die Oſtern getroffen/ ſonſten haben die Moſcowitter den al-
                     					<br>ten Dennhoff gefangen/ werden vbel mit jhme vmbgehen.
                     				</p>
                  
                  <p>
                     Die Herꝛn <span class="aq">Defenſores,</span> vnd die von jnen beſchriebene Staͤndte/ ſindt nun mehr
                     					<br>allhier beyſammen/ vnd wirdt kuͤnfftigen Montag im <span class="aq">Collegio Carolino</span> die er-
                     					<br>ſte Seſſion gehalten/ vnd morgen derentwegen in allen hieſigen Evangeliſchen
                     					<br>Kirchen/ warumb man dieſe Zuſammenkunfft angeſtellt/ ein außfuͤhrliche Ora-
                     					<br>tion/ vnd Gebett/ daß Gott deroſelben beywohnen/ vnd alles der lieben Chriſtlichen
                     					<br>Kirchen zum beſten ablauffen laſſen woͤlle/ gethan werden/ wie es nun ablauffen
                     					<br>wirdt/ gibt die zeit.
                     				</p>
                  </article>
               
               <article class="letter" id="a_1618_21_8">
                  
                  <h2>
                     Auß deß Gravenhaag vom 24. Ditto.
                     				</h2>
                  
                  <p>
                     Allhier gehet der General Landtag an/ wie dann ſchon etliche Deputirte ankom-
                     					<br>men/ vñ hat man auß Brabandt/ daß die Geiſtliche ſolten bey dem Hoffe zu Bruͤſ-
                     					<br>ſel Repreſalien auff deß Printzen von Vranien Guͤtern erlangt haben/ auß Vr-
                     					<br>ſach/ weil vor dieſem in den vereinigten Provintzen auff jhre Guͤter auch Repre-
                     					<br>ſalien gethan worden/ da deme alſo/ moͤchte es wol baldt Haͤndel geben/ daß jhre
                     					<br>Exc. von ſeinen Rechten zu weichen gar nicht gemeint ſindt.
                     				</p>
                  
                  <p>
                     Man hat von Deventer/ daß der Landtag daſelbſten wol abgelauffen/ vnd alles
                     					<br>zu jhrer Exc. benuͤgen beſchloſſen ſeye/ nemlich/ daß ein National <span class="aq">Synodus</span> ſolte ge-
                     					<br>halten/ vnd in ſonderheit die new angenommene Wartgelter abgedanckt werden/
                     					<br>vnd ſolten die Soldaten vnd Beſatzung bey dem alten Eydt bleiben/ vnnd ſich im
                     				</p>
                  
                  <div class="page-number"><a href="https://brema.suub.uni-bremen.de/zeitungen17/periodical/zoom/904392">SUUB: 904392</a></div>
                  
                  <p>
                     wenigſten nicht ohne belieben der Herꝛn General Staden vnnd jhrer Printz. Exc.
                     					<br>verbinden.
                     				</p>
                  
                  <p>
                     Ob nun wol die von Campen ſich erſtlich widerſetzt/ haben ſie doch endtlich
                     					<br>auch jhren Willen darein geben/ darauff ſindt jhre Exc. nach Hattem/ Schwoll/
                     					<br>ziehen/ vber alle gute Ordtnung anzuſtellen.
                     					<br>vnd Campen gereiſet/ werden von dannen auff Horn/ Alckmar/ vnd Ambſterdam̃
                     				</p>
                  
                  <p>
                     Die von Vtrecht haben auch allbereit 100. jhrer Soldaten abgedanckt/ vnnd
                     					<br>ſolten die vbrige innerhalb 6. Wochen auch bervlaubt werden/ werden auch jhre
                     					<br>and verſuchen/ ob alles wider in vorigen Standt moͤchte gebracht werden.
                     					<br>Ex ſich wider dahin verfuͤgẽ/ mit denſelbigen Staͤtten in Communication tretten/
                     				</p>
                  
                  <p>
                     Zu Ambſterdamb waren von vnterſchiedtlichen Orten her viel Schiff ankom-
                     					<br>men/ deren etliche bringen Zeitung/ daß die MeerRauber in der Straß <span class="aq">Gibral-</span>
                     <br>
                     <span class="aq">terra</span> in 40. Schiff ſtarck ligen/ vñ jederman ohne vnterſchied beraubten/ moͤchten
                     					<br>tzoſen/ vor etlichen Tagen auch bey 40 groſſer Schiff ſtarck dorthin auß gefahren.
                     					<br>aber wol bald auß dẽ Neſt gehebt werdẽ/ weil die Hollaͤnder/ Engellaͤnder vñ Fran-
                     				</p>
                  
                  <p>
                     Daſelbſten waren die Schiff/ ſo auff den Walfiſchfang/ vnter Gruͤnland vnd
                     					<br>andere Ort in der Moſcaw fahren ſollen/ auch allerdings fertig/ vnnd zum Streit
                     					<br>wol auß geruͤſtet/ weil zu beſorgen/ moͤchten von den Daͤnniſchen angegriffen wer-
                     					<br>den/ deßgleichen ruͤſten ſich die Engellaͤnder auch dahin zu fahren/ es ſeye denen
                     					<br>lieb oder leidt.
                     				</p>
                  </article>
               
               <article class="letter" id="a_1618_21_9">
                  
                  <h2>
                     Auß Coͤlln den 30. Ditto.
                     				</h2>
                  
                  <p>
                     Man macht allhier groſſe Præparation von Kriegsbereitſchafften/ als aller-
                     					<br>handt Harniſch fuͤr Reuter vnd Fußvolck/ Muſqueten/ Bandelier Rohr/ vnd an-
                     					<br>dern Sachen/ vnd weiß man doch nicht eigentlich/ fuͤr wem/ etliche woͤllen/ es ſeye
                     					<br>fuͤr Franckreich/ deß Koͤnigs Ruͤſt Cammer darmit wider zu ſtaffiren/ andere ſeyn
                     					<br>der Meynung/ es ſolle fuͤr etliche Chur. vnd Fuͤrſten ſeyn.
                     				</p>
                  
                  <p>
                     Von Arnheimb wirdt geſchrieben/ daß S. Exc. groſſe Muͤhe vnnd Arbeit an-
                     					<br>wendet/ die Streitigkeit in denſelben Landten vnd Provintzen hinzulegen/ vnd ob
                     					<br>wol man vnter dem Deckmantel der Religion wandern woͤlle/ ſo befind ſich doch
                     					<br>auff den Provintzen Landtagen jetzt viel anders/ daß man der Meynung geweſen/
                     					<br>kein Haupt. oder GeneralMagiſtrat zu erkennen/ oder ſonſten die General Sta-
                     					<br>den verwerffen/ vnd die Magiſtrat einem jedwedern in der Statt nach ſeinem ge-
                     					<br>fallen die Staͤtt guberniren woͤllen/ wie dann die Staͤtt Vtrecht/ Leyden vorhin/
                     					<br>vñ nun auch Campen hernach gethan/ die ſich aber durchauß nit einlaſſen wolten/
                     					<br>was S. Ex. begehret hat/ haben auch keine ſchrifftliche Com̃iſſion/ durch jre Depu-
                     					<br>tirte fuͤrbringen laſſen/ vnd als S. Exc ſie gefragt/ ob ſie keinen ſchrifftlichen
                     Be-
                     					<br>fehl hetten? haben ſie geantwortet/ hettẽ nichts anders/ als was ſie dafuͤr gebracht/
                     					<br>darauff S. Exc. ſie feſt gehalten/ vnd an ihre Principalen etliche Perſohnen abge-
                     					<br>fertiget/ vmb zu wiſſen/ was die Magiſtrat hierzu ſagten/ da haben die Buͤrger ein
                     					<br>Tumult gemacht/ vnd geruffen/ ſie wuͤſten von denen Sachen nichts/ die Deputir-
                     					<br>ten weren nicht mit jhrem Raht abgefertigt/ weren jhre Verraͤhter/ ꝛc. weren nicht
                     					<br>von ihnen geſandt/ darauff S. Exc ſie noch feſter gehalten/ vnd geſagt/ er woͤlle
                     ſie
                     					<br>auffhencken laſſen/ andern zum Exempel/ vnd iſt alſo nach Schwoll verreiſt/ den
                     					<br>Verlauff gibt die zeit.
                     				</p>
                  </article>
               </div>
            
            
            <div class="text-back">
               
               <p>
                  
                  <span class="g">ENDE</span>
                  </p>
               </div>
            
            
            </main>
      </div>
   </div>
   <footer style="text-align: center;">
      <div> Hier entsteht ein Footer.</div>
   </footer>
</html>